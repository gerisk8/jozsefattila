<!doctype html>

<html lang=hu>

<meta charset=utf-8>
<title>1927 – József Attila összes versei | MEK</title>

<link href=favicon.ico rel="shortcut icon" sizes=16x16>
<meta content="width=device-width, initial-scale=1" name=viewport>
<link href=main.css rel=stylesheet>
<!--[if lt IE 9]><script src=html5shiv-printshiv.js></script><![endif]-->

<header>
<img src=jozsef-attila.jpg alt height=291 width=207>

<h1 id=targymutato><a href=index.html title="Vissza a főoldalra">József Attila <span>összes verse és írása</span></a></h1>

<ul class="form search">
<li>
<form id=search role=search>
<label for=verskeres>Vers keresése cím szerint:</label>
<input id=verskeres placeholder="Vers keresése …" type=search>
</form>
</ul>

<ul id=talalat></ul>
<nav role=navigation>
<ul>
<li class=top><a href=1927.html#targymutato title="Vissza az oldal tetejére">↑</a>
</ul>
</nav>

</header>
<div role=main>

<h1 class=ev id=1927>1927</h1>

<article id=chant-de-proletaire lang=fr>
<div class=vers>

<h2>Chant de Prolétaire</h2>

<p>Sur les eaux fraîches et immenses<br>
les continents nagent en silence<br>
parapamm paramm papamm<br>
les continents nagent en silence

<p>l’on a des pots et des choux ronds<br>
nous vivons sales et nous mourons<br>
parapamm paramm papamm<br>
nous vivons sales et nous mourons

<p>oh pourquoi pleures-tu? pourquoi?<br>
je rĕve une chemise neuv’ sur toi<br>
parapamm paramm papamm<br>
je rĕve une chemise neuv’ sur toi

<p>il n’a de deuil il tue il vainc<br>
dont seul le Parti prend soin<br>
parapamm paramm papamm<br>
dont seul le Parti prend soin.

<p lang=hu><small>1927. jan.</small>

</div>
</article>

<article id=dudolo>
<div class=vers>

<h2>Dúdoló</h2>

<p>A rétek, útak csendesen<br>
úsznak a hűvös vizeken<br>
sejhaj<br>
úsznak a hűvös vizeken – –

<p>Van krumplink és van kanalunk,<br>
piszokban élünk s meghalunk<br>
sejhaj<br>
piszokban élünk s meghalunk – –

<p>Mért görbül kicsikém a szád?<br>
új inget gondolok reád<br>
sejhaj<br>
új inget gondolok reád – –

<p>Senkije sincs, nem éri gyász,<br>
akire csak egy párt vigyáz<br>
sejhaj<br>
akire csak egy párt vigyáz – –

<p><small>1927. jan./1928 vége</small>

</div>
</article>

<article id=biztato-kinaban-log-a-mandarin>
<div class=vers>

<h2>Biztató</h2>

<p>Kínában lóg a mandarin.<br>
Gyilkolt ma is a kokain.<br>
Zizeg a szalma, menj, aludj.<br>
Gyilkolt ma is a kokain.

<p>Az áruházak üvegén<br>
a kasszáig lát a szegény.<br>
Zizeg a szalma, menj, aludj.<br>
A kasszáig lát a szegény.

<p>Végy kolbászt és végy kenyeret,<br>
őrizd meg jól az életed.<br>
Zizeg a szalma, menj, aludj,<br>
őrizd meg jól az életed.

<p>Aki majd főz is, csókol is,<br>
kerül majd egyszer asszony is.<br>
Zizeg a szalma, menj, aludj,<br>
kerül majd egyszer asszony is.

<p><small>1927. jan./1928 vége</small>

</div>
</article>

<article id=a-bor-alatt-halovany-arnyek>
<div class=vers>

<h2>A bőr alatt halovány árnyék</h2>

<p>Egy átlátszó oroszlán él fekete falak között,<br>
szívemben kivasalt ruhát hordok amikor megszólítlak<br>
nem szabad hogy rád gondoljak munkám kell elvégeznem,<br>
te táncolsz,<br>
nincsen betevő kenyerem és még sokáig fogok élni,<br>
5 hete, hogy nem tudom mi van veled<br>
az idő elrohant vérvörös falábakon<br>
az utak összebújnak a hó alatt,<br>
nem tudom, hogy szerethet-e téged az ember?<br>
néma négerek sakkoznak régen elcsendült szavaidért.

<p><small>1927. jan.</small>

</div>
</article>

<article id=parizsi-anzix>
<div class=vers>

<h2>Párizsi anzix</h2>

<p>A patron sosem kelt föl reggel,<br>
Párizsban Jeanettek a Berták<br>
s borbélynál is vehet az ember<br>
főtt spenótot vagy égő gyertyát.

<p>A Saint Michelen végig hatvan<br>
meztelen nő dalol az éghez<br>
s a Notre Dame: belül hideg van,<br>
felül öt frankért rám lenézhetsz.

<p>Az Eiffel-torony éjjel eldől,<br>
bebúvik paplanos ködökbe,<br>
ha lány vagy, megcsókol a rendőr<br>
s az illemhelyen nincs ülőke.

<p><small>1927. ápr. 8.</small>

</div>
</article>

<article id=kiszombori-dal>
<div class=vers>

<h2>Kiszombori dal</h2>

<p>Oly sok zavart okoztál – kedvesebben<br>
bánsz legjobb barátommal, mint velem.<br>
Csak hajadat szeretném simogatni.<br>
Alig is érnék hozzá.<br>
Idegen érzések bántanak meg.<br>
Vízcsepp<br>
alakjában világítsz álmaimban.<br>
Csak kapáltam nap mint nap egyre.<br>
Kis ösvényecském el van keveredve<br>
búsító fürtjeiddel.<br>
Sándor úrnak jó keztyűje van<br>
s az én kezemet nem melengeted.<br>
Iddogálnak – hej! – a legények,<br>
ünnep van<br>
és én nem tudok örülni neked.<br>

<p><small>1927 eleje [?]</small>

</div>
</article>

<article id=szabados-dal>
<div class=vers>

<h2>Szabados dal</h2>

<p>Ahol nincsen villanylámpa<br>
gyújtsd a burzsit fáklyalángra,<br>
ahol nincsen hús a babban<br>
füstölt burzsuj főjjön abban,<br>
ugy biz édes cimborám!

<p>Rossz cipőd nem ér egy füttyöt?<br>
Burzsujszemmel kend a bütyköd.<br>
Hát az ablak? Vedd a sorját,<br>
gitteld be a burzsuj orrát,<br>
ugy biz édes cimborám!

<p>Hol titkolni kell a harcot,<br>
burzsibőrbe kösd be Marxot;<br>
de ne Marxot, hanem inkább<br>
Bakunint és Kropotkinkát,<br>
ugy biz édes cimborám!

<p>Egyre többen, egyre jobban,<br>
irtsd a burzsujt megfontoltan:<br>
aki gyönge anyámasszony,<br>
az csak százhuszat akasszon,<br>
ugy biz édes cimborám!

<p><small>1927. ápr.</small>

</div>
</article>

<article id=bevezeto>
<div class=vers>

<h2>Bevezető</h2>

<p>Lidi nénémnek öccse itt,<br>
Batu khán pesti rokona,<br>
kenyéren élte éveit<br>
s nem volt azúrkék paplana;<br>
kinek verséért a halál<br>
öles kondérban főz babot –<br>
hejh burzsoá! hejh proletár! –<br>
én, József Attila, itt vagyok!

<p><small>1927. máj.</small>

</div>
</article>

<article id=toredekek-1927>
<div class=vers>

<h2 id=o-banat>[Töredékek]</h2>

<p>Ó bánat ne érj el csak holnap<br>
ma nem voltam csók senkinek<br>
eredj felhő hisz úgyis mennél<br>
ha árnyad nem volna hideg!

<p><small>1927. máj.</small>

<hr id=orokkon-haborog-a-tenger>
<div class=vers>
<p>Örökkön háborog a tenger<br>
örökkön zúgnak a lombok<br>
örökkön fájdalmas az ember<br>
örökkön kicsik a dolgok.

<p><small>1927. jún.</small>

<hr id=fozz-neki-luszi-huslevest>

<p>főzz neki lüszi huslevest<br>
fogd meg ügyetlen karjait<br>
mig hátranézel eltünik<br>
és rózsaszinné változik

<p>egy felhőn alszik délután<br>
húzd összébb jól a sálodat

<p><small>1927 vége</small>
</div>
</div>
</article>

<article id=o-europa-hany-redo>
<div class=vers>

<h2>(Ó Európa hány redő … )</h2>

<p>Ó Európa hány redő<br>
minden redőben gyilkosok<br>
ne hadd hogy sirassam a lányt<br>
ki két év mulva szülni fog.

<p>Ne hadd hogy szomorú legyek<br>
Lucie nővérem hazavár<br>
a gyilkosokban félelem<br>
s a félelemben a halál.

<p>Verset irok hogy szórakozz<br>
adjon kezet ki megmaradt<br>
az irodalmi klikkeken<br>
ez a versem is elakad.

<p>Egy légy a tejben megfuladt<br>
a tenger a hegyfokra jött<br>
s egy teritett asztal uszik<br>
a jóllakott habok fölött.

<p><small>1927. júl. 17.</small>

</div>
</article>

<article id=ket-vazlat>
<div class=vers>

<h2>Két vázlat</h2>

<h3><small>Simon Jolán</small></h3>

<p>Egyszer, ha nem veszi észre,<br>
nézzetek arcába hosszan,<br>
magános férfiak gondolták ki,<br>
amikor én még futballoztam.

<p>Élete: peng a levegőben,<br>
borítsátok be nagykabáttal,<br>
sosem szavalt még verset tőlem,<br>
súrol, szalad egy könyvállvánnyal.

<p>Ha volna kollektív iparosfa,<br>
téli cipőjét megteremné,<br>
ha volna igazszívű kecske,<br>
az ő dícséretét mekegné.

<p><small>1927 vége/1928. aug.</small>

<h3 id=nemeth-andor><small>Németh Andor</small></h3>

<p>Egy nagyon tiszta vízcseppet<br>
dörgöljetek a szemire –<br>
harminchat éve várja már<br>
térden a kékpúpú teve.

<p>Lidi, főzz neki húslevest,<br>
rabbi, mondj neki kabbalát,<br>
vegyetek békákat neki,<br>
hogy legyen népe legalább.

<p>Vad ágyúszóval vágtatott <br>
gyöngyház-korán a tenger át,<br>
két fürtjén őrzi a leölt<br>
halacskák szürke sóhaját.

<p><small>1927 szept. 22./1928. aug.</small>

</div>
</article>

<article id=aldalak-buval-vigalommal>
<div class=vers>

<h2>Áldalak búval, vigalommal</h2>

<p>Áldalak búval, vigalommal,<br>
féltelek szeretnivalómmal,<br>
őrizlek kérő tenyerekkel:<br>
búzaföldekkel, fellegekkel.

<p>Topogásod muzsikás romlás,<br>
falam ellened örök omlás,<br>
düledék-árnyán ringatózom,<br>
leheletedbe burkolózom.

<p>Mindegy, szeretsz-e, nem szeretsz-e,<br>
szívemhez szívvel keveredsz-e,<br>
látlak, hallak és énekellek,<br>
Istennek tégedet felellek.

<p>Hajnalban nyujtózik az erdő,<br>
ezer ölelő karja megnő,<br>
az égről a fényt leszakítja,<br>
szerelmes szívére borítja.

<p><small>1927 karácsony</small>

</div>
</article>
</div>
<script src=jquery-2.0.3.min.js></script>

<script src=jquery.search.js></script>
<script>
$('details').details();
$('html').addClass($.fn.details.support ? 'details' : 'no-details');
</script>