<!doctype html><html lang=hu><meta charset=utf-8><title>1934 – József Attila összes versei | MEK</title><link href=favicon.ico rel="shortcut icon" sizes=16x16><meta content="width=device-width, initial-scale=1" name=viewport><link href=main.css rel=stylesheet><!--[if lt IE 9]><script src=html5shiv-printshiv.js></script><![endif]--><header><img src=jozsef-attila.jpg alt height=291 width=207><h1 id=targymutato><a href=index.html title="Vissza a főoldalra">József Attila <span>összes versei</span></a></h1><ul class="form search"><li><form id=search role=search><label for=verskeres>Vers keresése cím szerint:</label><input id=verskeres placeholder="Vers keresése…" type=search></form></ul><ul id=talalat></ul><nav role=navigation><ul><li class=top><a href=1934.html#targymutato title="Vissza az oldal tetejére">↑</a></ul></nav></header><div role=main><h1 class=ev id=1934>1934</h1><article id=eszmelet><div class=vers><h2>Eszmélet</h2><h3>1</h3><p>Földtől eloldja az eget<br>a hajnal s tiszta, lágy szavára<br>a bogarak, a gyerekek<br>kipörögnek a napvilágra;<br>a levegőben semmi pára,<br>a csilló könnyűség lebeg!<br>Az éjjel rászálltak a fákra,<br>mint kis lepkék, a levelek.<h3>2</h3><p>Kék, piros, sárga, összekent<br>képeket láttam álmaimban<br>és úgy éreztem, ez a rend –<br>egy szálló porszem el nem hibbant.<br>Most homályként száll tagjaimban<br>álmom s a vas világ a rend.<br>Nappal hold kél bennem s ha kinn van<br>az éj – egy nap süt idebent.<h3>3</h3><p>Sovány vagyok, csak kenyeret<br>eszem néha, e léha, locska<br>lelkek közt ingyen keresek<br>bizonyosabbat, mint a kocka.<br>Nem dörgölődzik sült lapocka<br>számhoz s szívemhez kisgyerek –<br>ügyeskedhet, nem fog a macska<br>egyszerre kint s bent egeret.<h3>4</h3><p>Akár egy halom hasított fa,<br>hever egymáson a világ,<br>szorítja, nyomja, összefogja<br>egyik dolog a másikát<br>s így mindenik determinált.<br>Csak ami nincs, annak van bokra,<br>csak ami lesz, az a virág,<br>ami van, széthull darabokra.<h3>5</h3><p>A teherpályaudvaron<br>úgy lapultam a fa tövéhez,<br>mint egy darab csönd; szürke gyom<br>ért számhoz, nyers, különös-édes.<br>Holtan lestem az őrt, mit érez,<br>s a hallgatag vagónokon<br>árnyát, mely ráugrott a fényes,<br>harmatos szénre konokon.<h3>6</h3><p>Im itt a szenvedés belül,<br>ám ott kívül a magyarázat.<br>Sebed a világ – ég, hevül<br>s te lelkedet érzed, a lázat.<br>Rab vagy, amíg a szíved lázad –<br>úgy szabadulsz, ha kényedül<br>nem raksz magadnak olyan házat,<br>melybe háziúr települ.<h3>7</h3><p>Én fölnéztem az est alól<br>az egek fogaskerekére –<br>csilló véletlen szálaiból<br>törvényt szőtt a mult szövőszéke<br>és megint fölnéztem az égre<br>álmaim gőzei alól<br>s láttam, a törvény szövedéke<br>mindíg fölfeslik valahol.<h3>8</h3><p>Fülelt a csend – egyet ütött.<br>Fölkereshetnéd ifjúságod;<br>nyirkos cementfalak között<br>képzelhetsz egy kis szabadságot –<br>gondoltam. S hát amint fölállok,<br>a csillagok, a Göncölök<br>úgy fénylenek fönt, mint a rácsok<br>a hallgatag cella fölött.<h3>9</h3><p>Hallottam sírni a vasat,<br>hallottam az esőt nevetni.<br>Láttam, hogy a mult meghasadt<br>s csak képzetet lehet feledni;<br>s hogy nem tudok mást, mint szeretni,<br>görnyedve terheim alatt –<br>minek is kell fegyvert veretni<br>belőled, arany öntudat!<h3>10</h3><p>Az meglett ember, akinek<br>szívében nincs se anyja, apja,<br>ki tudja, hogy az életet<br>halálra ráadásul kapja<br>s mint talált tárgyat visszaadja<br>bármikor – ezért őrzi meg,<br>ki nem istene és nem papja<br>se magának, sem senkinek.<h3>11</h3><p>Láttam a boldogságot én,<br>lágy volt, szőke és másfél mázsa.<br>Az udvar szigorú gyöpén<br>imbolygott göndör mosolygása.<br>Ledőlt a puha, langy tócsába,<br>hunyorgott, röffent még felém –<br>ma is látom, mily tétovázva<br>babrált pihéi közt a fény.<h3>12</h3><p>Vasútnál lakom. Erre sok<br>vonat jön-megy és el-elnézem,<br>hogy’ szállnak fényes ablakok<br>a lengedező szösz-sötétben.<br>Igy iramlanak örök éjben<br>kivilágított nappalok<br>s én állok minden fülke-fényben,<br>én könyöklök és hallgatok.<p><small>1934 első fele</small></div></article><article id=szappanosviz><div class=vers><h2>Szappanosvíz</h2><p>Im, – a hűs udvar téglakocka<br>vörösén előbb meglapul,<br>majd óvatosan, ágra-bogra<br>oszolva előrenyomul<p>a szappanosvíz, de megtorpan<br>s kis kék fején hol ott, hol itt,<br>szinte meglátni láthatatlan,<br>reszkető, apró csápjait,<p>amint az akadályt leméri.<br>Fel-alá futkos, mint a rab.<br>A szappanosvizet eléri<br>a halál és továbbhalad.<p>Még megrázza habos sörényét,<br>színe reszket, mint ideges<br>állatok bőre. Sárga fény ég<br>zöld-kék testén, melyet az est<p>hamvas ujjával nem talál már.<br>Nem lesz. De amíg ott remeg,<br>semmicske borzongása átjár, –<br>az én furakvó lelkemet<p>is megrezgeti vergődése,<br>én is szállnék s szállna az ág,<br>a ház, a szalma, felhő és e<br>sok egymáshoz kötött világ!<p><small>1934 nyara</small></div></article><article id=a-kovezeten><div class=vers><h2>(A kövezeten…)</h2><p>A kövezeten kis csatak hunyorgott,<br>megszállták a várost az árnyak<br>s a sok veréb, mely fölcsipogva forgott,<br>némán, erősen markolta az ágat,<br>mert jobban ragaszkodik, aki alszik,<br>mint az éber, ki tovaszállni kész,<br>az emberek, a villamosok, taxik<br>sürögtek, mint az ösztön meg az ész.<p>Egy kapu alatt egy lányt csókoltam szájon<br>s a többi nép közt elvegyültem én,<br>majd kiváltam, hogy azután kiváljon<br>sok gondom közül ez a költemény.<br>Már megformálta lassu tünődésem,<br>hogy állati búm értelmes, emberi<br>bánat, mely magát e tündöklésben<br>hirdetményekben is fölismeri.<p><small>1934 nyara</small></div></article><article id=a-szigeten><div class=vers><h2>A szigeten</h2><p>Margitsziget, hol joghurtot söröztem,<br>hol csókolóztam állva, séta közben –<p>Mily drága vagy, lágy röptü lombjaiddal,<br>polgári áron enyhült gondjaiddal!…<p>Mint egeret a macska, a melegben<br>csak lestem, egy levélke hátha lebben.<p>Ugy izlett már a levegő is régen,<br>mint állott sör, habja se volt az égen.<p>Kiléptem hát, hogy enyhülésre leljek, –<br>de „Hoch!”-ok zugtak és rekedtebb „Heil!”-ek,<p>csámpás Wotanok téglavörös arccal,<br>több mecklenburgi kisiparos dalkar<p>zajongta, hogy csak ő van a világon<br>és megvalósul a keleti álom!<p>Barna szmokingban huzták a zenészek –<br>de kinek huzták? melyik nép a részeg?<p>Ezt ők döntsék el, a felsőbb hatalmak,<br>akik nem adtak egy pici nyugalmat.<p>Mert én azon tünődtem meglepetve,<br>mért mentem éppen a Margitszigetre?<p><small>1934. júl. 21.</small></div></article><article id=toredekek-1934><div class=vers><h2 id=nyari-konnyu-szellok>[Töredékek]</h2><p>Nyári, könnyü szellők,<br>lányok közt szökellők<br>szoknyákat libbentők –<p>játsztok a bokorban,<br>szalmaszállal porban<br>boldog gyermekkorban.<hr id=hizlalt-eso-kapirgal><p>Hizlalt eső kapirgál<br><span class=s>a vastetőn –</span><br>csak kotyogj, vén tyúk s immár<br><span class=s>költsd ki az én időm.</span><p>Te drága anya, tojj s költs<br><span class=s>tojásokat,</span><br>aranyos, kék, piros, zöld <br><span class=s>gyönge nappalokat!</span><p>S én addig várok. Pénzem<br><span class=s>nincs semmire.</span><br>Szivem ver és ráz; érzem,<br><span class=s>hogy’ száll a pihe.</span><p>Ráz, ver. Borongva, hetykén<br><span class=s>elhallgatom.</span><br>Ez a csavargó gondja<br><span class=s>a lukszusvonaton.</span><p>Esik, esik fecsegve<br><span class=s>s hol ott, hol itt,</span><br>mint hálót hal, szelecske<br><span class=s>rángatja szálait.</span><hr id=hetert-magamat-kerdem><p>Hétért – magamat kérdem –<br><span class=s>adsz-e hatot?</span><br>Játszom. Azé az érdem,<br><span class=s>ki játszhatott.</span><hr id=tollaszkodik-a-sarga-lomb><p>Tollászkodik a sárga lomb<br>A mennyek langy asszonya hervad<br>s az ellágyuló őszi talajon<p>Az ellágyuló őszi talajon<br>végighever a hervadt levegő<hr id=tavol-tar-agak-szerkezetei><p>távol tar ágak szerkezetei<br>tartják keccsel az üres levegőt.<p>Nedvesedik mélán az elhagyott <br>homokbánya, nagy fekete lukak<br>lélegzenek s a kezdő csillagok<br>békadudára járják táncukat<p>Lesz-e nap holnap, mely békét igér?<br>És végre munka, mely nem gyötrelem!…<br>Az ágakról, mint fátyol, lóg a szél,<br>a szürkület. Én nagyon szeretem.<hr id=a-csipogo-arnyakbol><p>A csipogó árnyakból fiókáit<br><span class=s>összegyüjti a szürkület.</span><br>Már ég a lámpa, de még nem világit –<br><span class=s>ami fehér volt, szürke lett.</span><p>Az ég szine, mint könnyü női ingben<br><span class=s>kék s rózsaszin selyempapir.</span><p><small>1934</small></div></article><article id=divanyon-fekszem><div class=vers><h2>(Diványon fekszem…)</h2><p>Diványon fekszem, sziszegek:<br><span class=s4>„Na várjatok!…” S egyszerre hallom</span><br>– gyötrően munkát! kenyeret!<br>kiabálnak az uccasarkon.<br>S rohanok, majdnem azt sikoltom –<br><span class=s4>„Várjatok hát! Megyek, megyek!…”</span><br>Mit gyerekes dac! Igazi voltom<br>küzdő, emberi szeretet.<p>mert megoszlik, mint az egy-élet<br>az egy-igazság maga is.<p><small>1934. júl. 28. [?]</small></div></article><article id=falu><div class=vers><h2>Falu</h2><p>Mint egy tányér krumplipaprikás,<br><span class=s>lassan gőzölög lusta,</span><br>langy estében a piros palás,<br><span class=s>rakás falucska.</span><p>Itt is, ott is karcsú füst – remény –<br><span class=s>tünődni, merre szálljon,</span><br>áll kicsit a kémény küszöbén<br><span class=s>és int a tájon.</span><p>Akácocskát babrál a homály.<br><span class=s>A fa telt, kicsi keble</span><br>beléreszket, csöpp sóhaja száll –<br><span class=s>levegő-lepke.</span><p>S körülem, míg elfed hallgatag<br><span class=s>a lágy borongás bokra,</span><br>ugatások némán hullanak<br><span class=s>nagy bársonyokra…</span><p>…Lámpát gyújtanak az asszonyok.<br><span class=s>És erőlködve, rángva,</span><br>égbe röppenne, mint elnyomott<br><span class=s>lélek, a lángja.</span><p>El is lobban mind… Egy fény a rét.<br><span class=s>Az anyás hold-világa</span><br>elé nyújtja kövér tenyerét<br><span class=s>egy bodza-ága.</span><p>Örök boldogság forrása mos<br><span class=s>egy rekedt, csorba téglát.</span><br>Smaragd Buddha-szobrok harmatos<br><span class=s>gyepben a békák.</span><p>A vadzab, ki kardot vont elő,<br><span class=s>fejét mélyen lehajtja.</span><br>Most a dicsőség és az erő<br><span class=s>a repedt pajta…</span><p>…Benne csend van. Mintha valami<br><span class=s>elhangzott volna csengve.</span><br>Fontolni lehet, nem hallani.<br><span class=s>Nincs, csak a csendje.</span><p>S ahogy földerül az értelem,<br><span class=s>megérti, hogy itt más szó</span><br>nem eshetett, mint ami dereng:<br><span class=s>eke és ásó.</span><p>Szó, mert velük szólal a paraszt<br><span class=s>napnak, esőnek, földnek.</span><br>Szó, mint szóval mondom én el azt <br><span class=s>gondos időnek.</span><p>Szó, mint csecsemőnek a mosoly.<br><span class=s>Veregetés a lónak.</span><br>Szó. De tiszta értelmű, komoly<br><span class=s>tagja a szónak…</span><p>…Hallgatom az álmodó falut.<br><span class=s>Szorongó álmok szállnak;</span><br>meg-megrebbentik az elaludt<br><span class=s>árnyú fűszálat.</span><p>Alszanak az egek, a mezők.<br><span class=s>Ostorok, csizmák, kések.</span><br>Lombok közt a tiszta, tág közök.<br><span class=s>S a levélrések.</span><p>Alszanak a nyers, nehéz szavú,<br><span class=s>kiszikkadó parasztok.</span><br>Dombocskán, mint szívükön a bú,<br><span class=s>ülök. Virrasztok.</span><p><small>1934 nyara</small></div></article><article id=alkalmi-vers-a-szocializmus-allasarol><div class=vers><h2>Alkalmi vers<br>a szocializmus állásáról</h2><p class="ajanlas alcim">Ignotusnak<h3>1</h3><p>Fák közt,<br>virág közt<br>ülök egy padon.<br>Kotyogok, mint elhagyott csolnak,<br>sok lágy levegő locsolgat –<br>a szabadság nagy csendjét hallgatom.<br>S valami furcsa módon<br>nyitott szemmel érzem,<br>hogy testként folytatódom<br>a külső világban –<br>nem a fűben, a fákban,<br>hanem az egészben.<h3>2</h3><p>Ahogy fölvetem boldog szememet,<br>mind följebb oszlanak az egek<br>s egyszerre elém suhannak itt<br>gólyákként lengő szavaid,<br>te hamvadthajú öreg.<br>És mint a tájon – mosolygok rajtad.<h3>3</h3><p>Nem érzem én, csak értem aggodalmad.<br>S azért tolom el a csendet, hogy belásd,<br>öreg vagy és nem az elmulást<br>siratod, mint helyedben én siratnám,<br>hanem a munkát, a fölszabadulást,<br>magát az emberi alkotást,<br>a láthatatlant, mert rátipornak hitvány<br>és látható hatalmak.<h3>4</h3><p>Ha beomlanak a bányát<br>vázazó oszlopok,<br>a kincset azért a tárnák<br>őrzik és az lobog.<br>És mindig újra nyitnák<br>a bányászok az aknát,<br>amíg szivük dobog.<h3>5</h3><p>A dolgos test s az alkotó szellem,<br>mondd, hogy törhetne egymás ellen?<br>Az elme, ha megért, megbékül,<br>de nem nyughatik a szív nélkül.<br>S az indulat múló görcsökbe vész,<br>ha föl nem oldja eleve az ész.<p>Azt hiszem, fáj sok fölgyűlt éved és<br>azért a szerető tévedés.<br>S jobb is volna, ha most elnéznéd velem,<br>hogy’ köt hálót szellő faleveleken.<h3>6</h3><p>Már karcsú idomaira<br>pongyolát ölt a lég.<br>Az alkony a felhőn fésű…<br>Ülünk együtt, mint kedves és fia…<p>A fűben gyepként sarjad a sötét.<br>A homály pamutlombjai ingnak.<p>S mi várjuk, hogy mikor lesz<br>látható reszketésű<br>bennünk az első csillag.<p><small>1934. aug. eleje</small></div></article><article id=bermunkas-ballada><div class=vers><h2>Bérmunkás-ballada</h2><p>Hordunk vinnyogó kosarat,<br>kapálunk reszkető salátát,<br>vályognak dagasztunk sarat,<br>szabjuk a divathölgy ruháját,<br>fejtjük a sertés-oldal háját,<br>zsírt olvasztunk, libát tömünk<br>s az est ha bontja lengő táját,<br>bérünk van, nincsen örömünk.<p>Hiába emelünk falat<br>és rakjuk sorsunk kaszárnyáját,<br>fiúnk uccán, üveg alatt<br>nézi csak építőkockáját<br>s ha lányunk babaruhácskáját<br>kéri – hisz szövetet szövünk –<br>összeszorítja puha száját –<br>bérünk van, nincsen örömünk.<p>Szemünk előtt csak szíj szalad,<br>csinálunk kocsit, hozzá pályát,<br>földben, föld fölött, föld alatt<br>elültetjük a világ fáját,<br>begyűjtjük a rét gabonáját<br>és még büszkék se lehetünk –<br>tűzbe vetik, vízbe dobálják.<br>Bérünk van, nincsen örömünk.<p>A krumpli úgy nő, ha kapálják!<br>Ott nincs hiba, hogy küzködünk,<br>nem az rágja az ember máját.<br>Bérünk van, nincsen örömünk.<p><small>1934. aug.</small></div></article><article id=anya><div class=vers><h2>Anya</h2><p>Az őszi eső szürke kontya<br>arcomba lóg zilálva, bontva.<br>Harmadik napja sírja, mondja,<br>mint tébolyult anya motyogja<br>– mert csecsre vágyom – rám meredve:<br>Reátaláltam gyermekemre,<br>aludj el, édes kedvesem, te,<br>csitt, csitt, kicsikém, tente, tente…<p><small>1934. szept. eleje</small></div></article><article id=a-fan-a-levelek><div class=vers><h2>A fán a levelek…</h2><p>A fán a levelek<br>lassan lengenek.<br>Már mind görbe, sárga<br><span class=s>s konnyadt, puha.</span><p>Egy hallgatag madár<br>köztük föl-le jár,<br>mintha kalitkája<br><span class=s>volna a fa.</span><p>Igy csinál lelkem is.<br>Jár-kel bennem is,<br>ágról-ágra lépked<br><span class=s>egy némaság.</span><p>Szállhatnék – nem merek.<br>Meghajlik, remeg<br>a gally, vár és lépked<br><span class=s>a némaság.</span><p><small>1934. szept.</small></div></article><article id=szegenyseg-szennylepleiben><div class=vers><h2>(Szegénység szennylepleiben…)</h2><p>Szegénység szennylepleiben<br>én nyughatatlanul bolyongtam,<br>sírt, mint a gyermek, a szivem,<br>víg nép közt egyedül borongtam.<br>Hol az ágy, melyben megpihen<br>e fáradt lélek? – Kiáltottam:<br><span class=s>Smá Jiszróel!</span><p>És leste szolga a szavam,<br>selyempárnán, hűséges nővel<br>számláltam marhám, aranyam,<br>gyarapodtam ésszel, erővel<br>s amikor adtam, boldogan<br>mondtam magamban s emelt fővel:<br><span class=s>Smá Jiszróel!</span><p>És most is akármi jöhet,<br>dicsőség, sok pénz, nagy betegség;<br>akárki vethet rám követ<br>és bár halálos ágyam vessék,<br>a véghetetlen szeretet<br>szavát kiáltom, bármi essék:<br><span class=s>Smá Jiszróel!</span><p><small>1934 [?]</small></div></article><article id=mama><div class=vers><h2>Mama</h2><p>Már egy hete csak a mamára<br>gondolok mindíg, meg-megállva.<br>Nyikorgó kosárral ölében,<br>ment a padlásra, ment serényen.<p>Én még őszinte ember voltam,<br>ordítottam, toporzékoltam.<br>Hagyja a dagadt ruhát másra.<br>Engem vigyen föl a padlásra.<p>Csak ment és teregetett némán,<br>nem szidott, nem is nézett énrám<br>s a ruhák fényesen, suhogva,<br>keringtek, szálltak a magosba.<p>Nem nyafognék, de most már késő,<br>most látom, milyen óriás ő –<br>szürke haja lebben az égen,<br>kékítőt old az ég vizében.<p><small>1934. okt.</small></div></article><article id=iszonyat><div class=vers><h2>Iszonyat</h2><p>A szobakonyhán félhomály van.<br>Az alkóv mögött szendereg<br>csücsörgő szájjal, rongy pólyában<br>s fölnyög néha egy kisgyerek.<p>Rezeg, rándul, mint őszi szélben<br>tócsa a rideg köveken.<br>Egy kislány, gondolkodva mélyen,<br>ül a sarokban félszegen.<p>Csak ketten élnek az alkóvban,<br>kiket vágy éltet s gyűlölet.<br>Bundás kutyával, megkopottan,<br>Rákóczi-árny az ágy felett.<p>A kislány hétéves. Kiszökne<br>s itt benn ugrálni sem lehet.<br>A mama lelkére kötötte<br>ezt a dögöt, a gyermeket.<p>Futna!… Ám oly nagyon tünődik,<br>hogy majdnem elalszik bele.<br>Erőt is érez, hogy a földig<br>egy várost lerontson vele.<p>…Ám dagadt szemét nyitja s menten<br>fölsír a csöpp fiúgyerek.<br>A lányka végigméri; csendben<br>megmelegíti a tejet.<p>A kékülő arcú gyerekre<br>mereven néz és hallgatag.<br>Fakó haján, mint halott lepke,<br>lógatja szárnyát a szalag.<p>Majd az ordító szájba tolja<br>a tejes üveg cucliját.<br>A fiú köhög fuldokolva<br>s mint bot, ha törik, úgy kiált.<p>Mint tenger, ráng az apró termet;<br>a cucli csöpög, mint a csap;<br>a lány elveszi és a gyermek<br>nyel, vonít és utánakap.<p>Majd ismét a szájába nyomja,<br>mert már csak tátog és feszül<br>s mire az szopva megnyugodna,<br>kiveszi ajkai közül.<p>A gyermek nem tudja, örüljön,<br>vagy sírjon véghetetlenül;<br>haragja rázza. A tej följön<br>kis gyomrából s ajkára ül.<p>Akárha most született volna,<br>oly vörös; fején az erek,<br>mint pondrók, másznak vonagolva;<br>lába nagyujja megmered.<p>Üvölt és hápog; szopna s retteg.<br>Inyével a homályba kap.<br>Csak mikor istenek születtek,<br>szülőkben kélt ily iszonyat.<p>A gyermek irtózattól nyirkos, –<br>ha adja, miért veszi el?<br>A leány hideg, mint a gyilkos.<br>Az udvaron vak énekel.<p>Így játszik egy félóra hosszat,<br>némán és mosolytalanul.<br>Mikor egy szomszéd nő kopogtat,<br>megrezzen, mégis válaszul<p>lágyan szól ki a hasadékon:<br><span class=s4>„Tán most kap szegényke fogat!”</span><br>Aztán az alkóvba ül s vékony<br>tíz kis ujjával játszogat.<p>Az anya este – hetek óta<br>így van ez – ölébe veszi<br>fiát, az őt marokra fogja<br>s az édes tejet nem eszi.<p>Az üveg láttán sírni kezd el;<br>csak az öl erős melegét<br>kéri s mint roskadt öregember,<br>reszketve húnyja le szemét.<p>Az anya nem tudja, mi lelte,<br>(kendőjét ekkor veti le).<br>A kisleánynak perg a nyelve:<br><span class=s4>„Időben adtam ennie.”</span><p><span class=s4>„Mama, engedjen főzni engem!”</span><br>Már frissen, vidoran nyafog.<br>A mama fáradtan, esetten<br>érzi, aludni volna jobb…<p>Éjjel a csillagok nem égnek,<br>évszakok sírnak és egek.<br>Álmában sír az anya s ébred<br>azt hiszi, sír a kisgyerek.<p>Azon néma vinnyogás dermed.<br>Az anya ágyából kikel –<br>úgy látja, mosolyog a gyermek,<br>és megnyugodva alszik el…<p>Mikor munkába siet reggel,<br>készít egy kis tízórait<br>s indul. A kisleány is felkel<br>s míg ruhát ölt, fogadkozik.<p>De nyomja nagy magánya itt benn,<br>kín löki – játsszék odakint.<br>Ismét fölsír a gyermek s minden<br>előlről kezdődik megint.<p><small>1934. nov.</small></div></article><article id=szurkulet><div class=vers><h2>[Szürkület]</h2><p>Ez éles, tiszta szürkület való nekem.<br>A távolban tar ágak szerkezetei<br>tartják keccsel az üres levegőt.<br>A tárgy-egyén mind elválik a többitől,<br>magába mélyed és talán megsemmisül.<br>Ki tudja? Válaszolna erre ösztönöm,<br>de mint az eb, melyet gazdája megszidott<br>s kedvetlenül borong a rideg udvaron<br>s ha idegen jő, rávonít, de nem beszél,<br>olyan most ő. Mihez foghatnék nélküle?<br>Csak egy bizonyos itt – az, ami tévedés.<br>Még jó, hogy vannak jambusok és van mibe<br>beléfogóznom. – Járni gyermek így tanul.<br>Hisz gyermek is csupán azért nem lehetek,<br>mert túlnyügös volnék, makacs és kétszinű,<br>talán mivelhogy minden ember épp ilyen<br>ravasz és csökönyös, ha az – hogy tudjam én?<br>Az egyik rámkacsint s azt mondja, szép fiú<br>s a másik: randa dög, megint nem dolgozol,<br>de hasadat azt félted! (Hát ne féltsem-e?)<br>Ez pénzt nyom a kezembe s így szól: Boldogulj,<br>megértelek, szenvedtem én is eleget<br>s amaz ellopja tőlem a szemetet is.<br>Ez ideránt, az odahúz, mind fogdos, vartyog, taszigál,<br>de észre egyikük sem veszi púpomat,<br>mit úgy hordok, mint őrült anya magzatát,<br>amellyel némaságot szűl – azt hiszi ő –<br>vagy ősi, tiszta űrt. Viselem púpomat<br>ődöngve én a hemzsegő körútakon<br>és senki<p><small>1934</small></div></article></div><script src=built.js></script><script src=jquery.search.js></script><script>$('details').details();$('html').addClass($.fn.details.support ? 'details' : 'no-details');</script>