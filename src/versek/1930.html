<!doctype html>

<html lang=hu>

<meta charset=utf-8>
<title>1930 – József Attila összes versei | MEK</title>

<link href=favicon.ico rel="shortcut icon" sizes=16x16>
<meta content="width=device-width, initial-scale=1" name=viewport>
<link href=main.css rel=stylesheet>
<!--[if lt IE 9]><script src=html5shiv-printshiv.js></script><![endif]-->

<header>
<img src=cover.jpg alt>
<div class=header-bg></div>

<h1 id=targymutato><a href=index.html title="Vissza a főoldalra">József Attila <span>összes verse és írása</span></a></h1>

<ul class="form search">
<li>
<form id=search role=search>
<label for=verskeres>Keresés cím szerint:</label>
<input id=verskeres placeholder="Versek, tanulmányok, cikkek keresése …" type=search>
</form>
</ul>

<ul id=talalat></ul>
<nav role=navigation>
<ul>
<li class=top><a href=1930.html#targymutato title="Vissza az oldal tetejére">↑</a>
</ul>
</nav>

</header>
<div role=main>

<h1 class=ev id=1930>1930</h1>


<article id=fust>
<div class=vers>

<h2>Füst</h2>

<p>Kis, nyurga füst virágzik hold előtt.<br>
Ezüsttel köt meg old, hajlong, ledől.<br>
Áttetszel rajta, égi hűvösség.

<p>Sokat szenvedtem, hát sovány vagyok,<br>
elszállok, mint a köznapi bajok –<br>
áttetszel rajtam, égi hűvösség.

<p>Elszállok, el, de a lágy remegés<br>
az életért, világot ringat és<br>
áttetszik rajtad, égi hűvösség.

<p><small>1930. jan.</small>

</div>
</article>

<article id=ady-emlekezete>
<div class=vers>

<h2>Ady emlékezete</h2>

<p>– Meghalt? Hát akkor mért ölik naponta<br>
szóval, tettel és hallgatással is?<br>
Mért békitik a símák alattomba’<br>
lány-duzzogássá haragvásait?<br>
Földön a magyar és földben a költő,<br>
dühödt markába rögöket szorít,<br>
melléről égre libbent föl a felhő,<br>
de tovább vívja forradalmait.

<p>A televény titokzatos honában<br>
izgat tovább, nem nyugszik, nem feled.<br>
Ezer holdon kiált és haragjában<br>
szeleket űz a Hortobágy felett.<br>
Szeleket, melyek úri passzióból<br>
a begyüjtött kis szénát szétszedik<br>
s a sülyedt falun fölkapják a hóból<br>
Dózsa népének zsuppfedeleit.

<p>Teste a földé. Földmívesé lelke,<br>
ezért koppan a kapa néhanap.<br>
Sírja három millió koldus telke,<br>
hol házat épit, vet majd és arat.<br>
Verse törvény és édes ritmusában<br>
kő hull s a kastély ablaka zörög, –<br>
eke hasit barázdát uj husában,<br>
mert virágzás, mert élet és örök.

<p><small>1930. márc. 23.</small>

</div>
</article>

<article id=egy-koltore-sakalt-kialt>
<div class=vers>

<h2>Egy költőre</h2>

<p>Sakált kiált, hollót hörög,<br>
ki jól dalolni restel;<br>
és idenyög a Dala-dög,<br>
az éveire mester.<br>
<span class=s3>Nem a szipolyt, ő azt gyalázza,</span><br>
<span class=s3>kinek nem álma pálmaháza.</span>

<p>Pálmáját öntözzék ebek,<br>
álljon közibük ő is.<br>
Kertésszen őszi kerteket,<br>
hol megtrágyázzák őt is.<br>
<span class=s3>És orrát vájván, mint a vermet,</span><br>
<span class=s3>csak higyje azt, hogy elmerengett.</span>

<p>Mit koslat ködgyűrűk körül<br>
szárnyaska szamarával,<br>
ha nem vivódik emberül<br>
a népek nyomorával!<br>
<span class=s3>S a poshadt ködöket habossá,</span><br>
<span class=s3>ha nem habarja viharossá!</span>

<p>Ha nem bú, nem baj őneki,<br>
hogy oszladozó felhő<br>
ez édes nép, mert szétszedi<br>
az úri szél, a dörgő.<br>
<span class=s3>Míg sorsunk rongy és alant szárnyal,</span><br>
<span class=s3>tapogatódzó ökörnyállal!…</span>

<p>Kóró a lelke, űl azon<br>
kis varasbéka ékül;<br>
vartyog s míg zizzen a haszon,<br>
vénebb békákkal békül.<br>
<span class=s3>Ha hitted messziről smaragdnak,</span><br>
<span class=s3>csak fogd meg, ujjaid ragadnak.</span>

<p>… Olcsón adódott el, hiszen<br>
szerény, akár a kórság.<br>
Adjuk rá néki iziben<br>
ezt a jószagú rózsát.<br>
<span class="s3 s5">’sz künn azért zúg nemes viharja,</span><br>
<span class=s3>mert benn a hasikát csikarja.</span>

<p><small>1930. ápr.</small>

</div>
</article>

<article id=egeres>
<div class=vers>

<h2>Egeres</h2>

<p>Megy a mező, mint a viz.<br>
Cincog a fűszál is.<br>
Egér lett a búza is,<br>
Egér a bogár is.

<p>Egymás vállán kis kezük,<br>
Táncra kerekednek,<br>
Fölrugják az életünk<br>
Arany porfellegnek.

<p>Nyüzsög, izog, föltolul,<br>
Ráncolódó bunda.<br>
Akasztotta fene úr<br>
Ide a nyakunkba.

<p>Szegény paraszt reményét<br>
Megeszi a kórság,<br>
Tántorodó kéményét<br>
Megüti a grófság.

<p><small>1930. ápr.</small>

</div>
</article>

<article id=regos-enek>
<div class=vers>

<h2>Regös ének</h2>

<p>Koromorrú bikát fejtem,<br>
<span class=s>rege, róka, rejtem,</span><br>
sorsot nézni bikatejben,<br>
<span class=s>rege, róka, rejtem.</span><br>
Hét csöböröm jó vasában,<br>
<span class=s>rege, róka, rejtem.</span><br>
lobot vetött habosában,<br>
<span class=s>rege, róka, rejtem.</span><br>
Lángos csöbörim befödni,<br>
<span class=s>rege, róka, rejtem.</span><br>
szertefuttam rózsaszedni,<br>
<span class=s>rege, róka, rejtem.</span><br>
Nép rozsa ring a rózsában,<br>
<span class=s>rege, róka, ejtem,</span><br>
kasznár szíve káposztában,<br>
<span class=s>rege, róka, ejtem.</span><br>
Keni urát oly kenőccsel,<br>
<span class=s>rege, róka, ejtem.</span><br>
fizeti a népet lőccsel,<br>
<span class=s>rege, róka, ejtem.</span><br>
Váljon szénájuk szalmává,<br>
<span class=s>rege, róka, ejtem,</span><br>
tányér tészta piócává,<br>
<span class=s>rege, róka, ejtem.</span><br>
Láng legyen kecskéjük szarva,<br>
<span class=s>rege, róka, ejtem,</span><br>
böködjön a paplanukba!<br>
<span class=s>Rege, róka, ejtem.</span>

<p><small>1930. ápr.</small>

</div>
</article>

<article id=banat-futtam-mint-a-szarvasok>
<div class=vers>

<h2>Bánat</h2>

<p>Futtam, mint a szarvasok,<br>
lágy bánat a szememben.<br>
Famardosó farkasok<br>
űznek vala szivemben.

<p>Aggancsom rég elhagyám,<br>
törötten ing az ágon.<br>
Szarvas voltam hajdanán,<br>
farkas leszek, azt bánom.

<p>Farkas leszek, takaros.<br>
Varázs-üttön megállok,<br>
ordas társam mind habos;<br>
mosolyogni próbálok.

<p>S ünőszóra fülelek.<br>
Hunyom szemem álomra,<br>
setét eperlevelek<br>
hullanak a vállamra.

<p><small>1930. jún.</small>

</div>
</article>

<article id=tomeg>
<div class=vers>

<h2>Tömeg</h2>

<p>Munkát! kenyeret!<br>
Munkát! kenyeret!<br>
Jön a tömeg, a tömeg!<br>
Mint a megriadt legyek<br>
röpülnek róla a kövek.<br>
Szálló szikla apró szikra,<br>
mint ki a szemét kinyitja,<br>
ha vasdorong ütötte meg.<br>
A tömeg<br>
járó erdő rengeteg,<br>
ha megáll, vér a gyökere.<br>
Termőföld talpa, tenyere.<br>
Százezer hegy a kenyere,<br>
itala nem férne ködnek<br>
s a ködök bár hegyet födnek,<br>
a tömegnek nincs kenyere.

<p>Kenyértésztaként dobódik,<br>
hánykolódik, dagasztódik<br>
a tömeg.<br>
Tömény őssejt, püffeteg<br>
tapogatóit kibontja,<br>
nyúlik, válik amőbaként,<br>
más dudorait bevonja.

<p>Világ, bekap a tömeg!<br>
Felleget fú orralika,<br>
odvas foga<br>
bérkaszárnyák görbe sora.<br>
Kapkod, nyúl, ahova ér,<br>
csűrért, gyárért, boglyáért,<br>
hétórai munkáért,<br>
a Göncölért, Fiastyúkért,<br>
bővízű alföldi kútért – –

<p>Nyirkos, görbedő atyáim,<br>
édes, sovány leánykáim<br>
a tömeg.<br>
Körötte füstölgő csövek.<br>
Folyót piszkál a szalmaszál, –<br>
ni, kapja, viszi már az ár!<br>
és sodorja a padokat,<br>
a kiszniket, a kocsikat,<br>
a csákókat, a lovakat,<br>
a fölmutatott kardokat – –

<p>Óh!<br>
Minden más hiábavaló,<br>
az alku, az átok, a csönd, a szó!<br>
Ő<br>
az épület s az építő,<br>
lenn alapkő és fönn tető,<br>
a dolgozó, a tervező – –<br>
Éljen a munkásság, parasztság,<br>
nem fogja polgári ravaszság,<br>
fölrugja milliónyi láb, –<br>
hú! tömegek, tovább! tovább!

<p><small>1930. szept. 1.</small>

</div>
</article>

<article id=lebukott>
<div class=vers>

<h2>Lebukott</h2>

<p>Megvallattak, hogy vérzett a húsunk.<br>
Elvtársunk, ki még sétálsz, mint a fény,<br>
gondolj reánk, kik föl-le futkosunk<br>
és messzenézünk cellánk szögletén.<br>
Lágyult az izmunk, fekhelyünk kemény,<br>
eledelünket kiköpi a szánk,<br>
gyomor- s tüdőbajt ítéltek reánk<br>
s ha nem pusztulunk, elpusztítanak.<br>
Még harcolunk, de testünk oly sovány.<br>
Testvér, segítsd a lebukottakat.

<p>Otthon a tűzhely hűvös és repedt,<br>
hideg fazékban készül az ebéd:<br>
a csarnok nyirkos kövéről szedett<br>
kis káposztalevél és hulladék.<br>
Az asszony szédül, szidja gyerekét<br>
s a szomszédné a gangon kiabál,<br>
hogy tőlünk sosem kapja vissza már<br>
az ujjnyi kevés lámpaolajat.<br>
Tél lesz, ragyog a fagy s az éhhalál.<br>
Testvér, segítsd a lebukottakat.

<p>Gondoljatok a büdös kiblire,<br>
mely ködgomolyban küld új nyavalyát.<br>
Adjatok szappant, lóhúst s télire<br>
apadt testünkre adjatok ruhát.<br>
Küldjetek könyvet, bármily ostobát,<br>
mert megőrjít a patkánypuha éj,<br>
az asszony nélkül gyötrő szenvedély.<br>
Enyhítsd kínunk, ha munkás vagy s szabad,<br>
Elvtárs, hisz te vagy a Vörös Segély!<br>
Testvér, segítsd a lebukottakat.

<p>Küzdtünk híven a forradalomért,<br>
nem halhatunk meg, élnünk kell tovább.<br>
Zizegve várnak a röpcsik, a hék<br>
s éhbérrel várnak mind a burzsoák.<br>
A mozgalom vár, munka és család,<br>
míg megbukik a kizsákmányolás,<br>
sarló villan, lesújt a kalapács<br>
s börtönről, gyárról lehull a lakat.<br>
Éljen a Szovjet, a munkástanács!<br>
Testvér, segítsd a lebukottakat.

<p><small>1930. nov.</small>

</div>
</article>

<article id=farsangi-lakodalom>
<div class=vers>

<h2>Farsangi lakodalom</h2>

<p class=ajanlas-farsang><small>Tőke és Fasizmus jegyesek<br>
Minden külön értesítés helyett.</small>

<p>Kuka kakuk mekegett,<br>
kis göndör domb röfögött,<br>
<span class=s>mosoly szállt az érre</span><br>
s a kiázott fák töve<br>
sárga foggal röhögött<br>
<span class=s>a lakzi hírére. Lám, lám.</span>

<p><span class=s4>„– Édes úrnőnk házasul!</span><br>
Hé munkás! Hé bércseléd!<br>
<span class=s>Meghívott a tőke!</span><br>
Itt a levél, legalul<br>
napszám-pengő a pecsét –<br>
<span class=s>kétség nincs felőle!” Lám, lám.</span>

<p><span class=s4>„– Görbe karónk meghízott!</span><br>
Kolbász lesz belőle, ám<br>
<span class=s>paraszti bendőbe!</span><br>
Napszámos is inni fog –<br>
sárga bor a láthatár,<br>
<span class=s>pezsdül erjedőbe!” Lám, lám.</span>

<p><span class=s4>„– Kiki ezer egeret</span><br>
kap a mezőn – fogja meg!<br>
<span class=s>Jó lesz egyelőre,</span><br>
az idén, hogy spájz legyen<br>
s hogy ne álljon üresen<br>
<span class=s>a kamra jövőre!” Lám, lám.</span>

<p><span class=s4>„– Mert a tőkés uraság</span><br>
nem az ördögök menye;<br>
<span class=s>ég a főkötője!</span><br>
Ezért áll a napvilág<br>
helybe, mint a jegenye<br>
<span class=s>viharos időbe.” – Lám, lám.</span>

<p><small>1930. nov.</small>

</div>
</article>

<article id=kispolgar>
<div class=vers>

<h2>Kispolgár</h2>

<p>Szállt a daru. Tűntén<br>
révedtél mereven.<br>
S csak mormolgattad ülvén:<br>
az ott a szerelem.

<p>A tömör földeken<br>
dünnyögtél tétován.<br>
Tűnődtél, mért hagy el<br>
a jómódú leány.

<p>A faj, a faj szavát<br>
gyűrte össze a szád.<br>
S nem tudtad, hogy a fajt<br>
megosztja a világ.

<p>Hogy tuskó kezű munka<br>
s nyúlt ujjú élvezet<br>
igazít utunkra.<br>
Tied hová vezet?…

<p>Nyúlós, tömött e táj,<br>
hájas homály dereng.<br>
Hüllők hona. Megállj!<br>
A víz tompán mereng.

<p>Vékonyulsz, elhajolsz<br>
e puszta szélinél<br>
s széjjelkapkod a sors,<br>
mint a füstöt a szél.

<p><small>1930. dec.</small>

</div>
</article>
</div>
<script src=jquery-2.0.3.min.js></script>

<script src=jquery.search.js></script>
<script>
$('details').details();
$('html').addClass($.fn.details.support ? 'details' : 'no-details');
</script>