<!doctype html>

<html lang=hu>

<meta charset=utf-8>
<title>Változatok – József Attila összes versei | MEK</title>

<link href=favicon.ico rel="shortcut icon" sizes=16x16>
<meta content="width=device-width, initial-scale=1" name=viewport>
<link href=main.css rel=stylesheet>
<!--[if lt IE 9]><script src=html5shiv-printshiv.js></script><![endif]-->

<header>
<img src=cover.jpg alt>
<div class=header-bg></div>

<h1 id=targymutato><a href=index.html title="Vissza a főoldalra">József Attila <span>összes verse és írása</span></a></h1>

<ul class="form search">
<li>
<form id=search role=search>
<label for=verskeres>Keresés cím szerint:</label>
<input id=verskeres placeholder="Versek, tanulmányok, cikkek keresése …" type=search>
</form>
</ul>

<ul id=talalat></ul>
<nav role=navigation>
<ul>
<li class=top><a href=valtozatok.html#targymutato title="Vissza az oldal tetejére">↑</a>
</ul>
</nav>

</header>
<div role=main>

<h1 class=ev id=valtozatok>Változatok</h1>

<article id=egy-asszony-s-egy-leany-valt>
<div class=vers>
<h2>Egy asszony s egy leány</h2>

<p>Két tulsó part közt cirógatta annyit<br>
S csókolja most is nagy szivem a Bor.<br>
Mint szép, meleg nap sugara, mikor<br>
Fáradt folyón sötéten átaranylik.

<p>A lány: Ős, termő, naphajú mező,<br>
Az Élet vár szent méhében magokra<br>
S úgy szól szava, mint hallgatag habokra<br>
Ha lágyan símul esti evező.

<p>Az asszony: Város, bűnös elveszés,<br>
Rejtelmes és meleg homály, hol bongva<br>
Búg este-órát vágyak titka, tornya<br>
S forró polippá ájul át a kéz.

<p>Rossz vágy járatja el velem bolondját:<br>
Két Asszony s egy se; s fáj bus agyvelőm.<br>
Sűrű olaj fájhat, jaj, így, midőn<br>
Hengerben lassan, lassan összenyomják.

<p><small>Változata az <a href=1923.html#egy-asszony-s-egy-leany>Egy asszony s egy leány</a>.</small>
</div>
</article>

<article id=jojj-testverkem-valt>
<div class=vers>
<h2>Jöjj testvérkém</h2>

<p>Jöjj, testvérkém, atyánk, a bujdosó Nap,<br>
A távol falujába ballagott.

<p>Kigyujtják hamvas üvegét a Holdnak,<br>
A méla égi templomablakot.

<p>Fészkében ring a száz ujjongó fecske,<br>
Szívemben minden mámoros szavad.

<p>Reszket, mint ujjunk, mind a levelecske<br>
S a rög a röghöz csókosan tapad.

<p>Mint fénybogárka almabimbó szirmán,<br>
Tejbőrödön szemem úgy tétováz.

<p>Jöjj kedvesem, tested lelkembe innám<br>
S az illatos mennybolt a nászi ház.

<p>Az est sötét báránya ballagóba,<br>
S feketébb hulló selyemgyapja már.

<p>És szőke hajad sárga-rózsadombja<br>
Fülledten csókom harmatára vár.

<p><small>Változata a <a href=1923.html#rog-a-roghoz>Rög a röghöz</a>.</small>
</div>
</article>

<article id=a-legutolso-harcos-valt>
<div class=vers>
<h2>A legutolsó harcos</h2>

<p>Valami forró nyári éjszakán<br>
Gyárfüst ölelt át lomha földszagot<br>
S a legnagyobb lélek szökkent belém:<br>
Az Ucca és a Föld fia vagyok.

<p>Szép szivem óriás, piros virág,<br>
Bimbója hat földrészre nyil, ma hát<br>
Szijja mohón boldog-boldogtalan<br>
Világlengő szeretet-illatát.

<p>Világszabadság-zengő Messiás<br>
Szemét, szavát nem fogja semmi sem,<br>
Börtön, kaszárnya, templom – Krisztus is<br>
Kinyilt nagy szive kelyhiben pihen.

<p>Ha tán sirok – a Krisztus vére hull,<br>
Ha káromkodok, minden trón remeg,<br>
Ha nevetek, az Isten is örül<br>
S tavaszba szöknek akkor a telek!

<p>Világszabadság! Világszerelem!<br>
Világbékesség! lavinás igék<br>
Szentháromságát zúditom ma le,<br>
Bizó fülekbe hogy zugassa szét.

<p>Ember, ne csüggedj, sorsod lesz a hit.<br>
Végül minden forrás tengerbe ér<br>
S mint Jézus asztalánál egykoron,<br>
Mindenkinek jut egyaránt kenyér!

<p>S ezer fohásszal fölfohászkodom –<br>
Szivbéli Krisztus, tégy még egy csodát,<br>
Kaszárnyát, börtönt romboljanak el<br>
A lelkes, forró igelavinák.

<p>Könnypára, vérgőz ne marja szemünk<br>
S a legutolsó harcos én legyek:<br>
Nekem mennem kell, ha szülém sikolt<br>
S világ indul meg, hogyha én megyek.

<p>A lelkesedés zengő süvegét<br>
Égig hajitják a görnyedt napok,<br>
Ha az Igazság emberré fogad.<br>
Az Ucca és a Föld fia vagyok!

<p><small>Változata az <a href=1923.html#a-legutolso-harcos>A legutolsó harcos</a>.</small>
</div>
</article>

<article id=a-tavol-uj-s-uj-egeket-szor-valt>
<div class=vers>
<h2>A távol új s új egeket szór</h2>

<p>A távol új s új egeket szór,<br>
Szép testem napos szavakat szól<br>
S a kenyerek erősen, bízva<br>
Kelnek,<br>
Harangszó ömlik a Tiszába,<br>
Frissen, nyujtózva kel a lárma,<br>
Derékig mosdok s a vizet<br>
Reápaskolom szivemre.<br>
Oly hűsen, tisztán símul hozzám,<br>
Úgy ring a tálban, úgy zenél,<br>
Mint a danoló lányok melle.<br>
Akinek kitárt a szobája,<br>
Ahhoz a világ így szalad be<br>
És mint papához a gyerek,<br>
Mikor új ruhát kapott<br>
S abban is szabad karikázni.<br>
Nem fogok senkit se magázni,<br>
Hiszen mi jól ismerjük egymást<br>
És tagjaimból a kenyéríz,<br>
Tej, víz s a csók is szerte árad.<br>
A munkások közé megyek,<br>
Elvégzem jól én a munkámat.<br>
Fürgén, vigan viszem magam,<br>
Most úgyis én vagyok a legszebb<br>
És szépet, tisztát kell már egyszer<br>
Fölmutatni az embereknek.<br>
Szeretnek majd, ha eljövök,<br>
Szeretnek, mert közöttük voltam,<br>
Együtt jártunk a széles uccán<br>
S zápor előtt velük loholtam.<br>
A gyönyörű elevenek,<br>
Kik a házakat összerakták<br>
S jólépitett szivükből már<br>
Az én szivem ki nem tagadják.

<p><small>Változata a <a href=1925.html#reggeli>Reggeli</a>.</small>
</div>
</article>

<article id=mikor-az-uccan-atment-a-kedves-valt>
<div class=vers>
<h2>Mikor az uccán átment a kedves</h2>

<p>Mikor az uccán átment a kedves,<br>
Galambok ültek a verebekhez.

<p>Mikor gyöngéden járdára lépett,<br>
Bokája messze, sugárral fénylett.

<p>Mikor a válla picikét rándult,<br>
Egy kis fiucska utána bámult.

<p>Mikor befordult s táncolt a kis bluz,<br>
Kinyujtózott a sarkon a koldus.

<p>Mindenki nézte, senki se bánta,<br>
Hogy ő a szivem gyökere-ága.

<p>Karcsu szél hajlott utána hűsen,<br>
Mindenki ámult, nézte derűsen.

<p>Aggódott szivem, derűjük rászállt,<br>
Kettétört ott egy irigy virágszált.

<p>Mikor az uccán átment a kedves,<br>
Tisztán jutottam, tiszta szivekhez.

<p><small>Változata a <a href=1925.html#mikor-az-uccan-atment-a-kedves>Mikor az uccán átment a kedves</a>.</small>
</div>
</article>

<article id=tuzek-eneke-valt>
<div class=vers>
<h2>Tüzek éneke</h2>

<p class=ajanlas3><small>Fényes Samu Bátyámnak szeretettel</small>

<p>Ott alszunk a száraz fában, villogó, bő szénrakásban, ifjú<br>
<span class=s>asszony keze kelt,</span><br>
Sustorgunk a katlanokban, szikránk pattog, úgy szalad,<br>
Pírt adunk a szőke kőnek, kövér darab húsok főnek<br>
Fölöttünk a tarka cinfedő alatt.

<p>A mezőkön, legelőkön fölnyúlunk a fellegekbe, fürge, karcsú<br>
<span class=s>karjainkból kicsordul a vér,</span><br>
Végigcsorog tagjainkon, sötét és kövér,<br>
Mint a barna föld, amelynek méhében sok jó zsir erjed<br>
S fölolvadva,<br>
Sercedezve<br>
Elvegyül vele.

<p>Szép fiatal emberek tele<br>
Ereiben elnyújtózunk, izmaikba fákat vetünk, erős, hajlós ágakat,<br>
<span class=s>melyek</span><br>
Őserdőben századhosszat ropogósan hajladoznak, bőrükből meg<br>
<span class=s>bomlik, forr a lé</span><br>
S roppant arany madarakat nyujtanak a tágas ég felé.

<p>Szeretnek is nagyon minket, ledobják a ruhát, inget s égigérő nagy<br>
<span class=s>halomba ha gyülekezünk,</span><br>
Futós szabad pusztaságot lepnek el a fiuk, lányok, szép szivükbe<br>
<span class=s>fényesség suhan,</span><br>
Kéz a kézben<br>
Úgy táncolnak körül lassudan,<br>
Piros lángokat nevetnek, szépen, tisztán öregednek, öregen pedig<br>
Töpörödött kicsi testük a mi erős hamvainkba csókkal fektetik.

<p><small>Változata a <a href=1925.html#tuzek-eneke>Tüzek éneke</a>.</small>
</div>
</article>

<article id=mikor-a-szeretok-valt>
<div class=vers>
<h2>Mikor a szeretők</h2>

<p>Mikor a szeretők veszekednek,<br>
Akkor a fákkal magosodnak;<br>
Mikor a szeretők ölelőznek,<br>
Akkor a földdel elsímulnak.

<p>Gyere kedves,<br>
Szaladjunk egyet arccal a szélnek,<br>
Hadd pirosodjunk ki, mint a szöllőfürt,<br>
Melyet szerelmünknek a tóba dobtam.

<p><small>Változata a <a href=1926.html#dalocska>Dalocska</a>.</small>
</div>
</article>

<article id=a-pap-mosolyog-valt>
<div class=vers>
<h2>A pap mosolyog</h2>

<p>A pap mosolyog és derűsen<br>
buja gondtalan istent dícsér<br>
darazsak dongnak s poros úton<br>
végig zümmögő gyásznép kísér

<p>kerülős szemmel szégyenpírban<br>
tanácstalan barátok várnak<br>
s meggyőződvén, hogy eltemetnek<br>
utamból immár félreállnak

<p>harmatos füvek gyenge ízzel<br>
a fákon hajnali pirosság<br>
lombok zizegnek, szöcske ugrik<br>
a pókok hálójuk foltozzák

<p>hű bűneim mások szivére<br>
szállnak le vágyaimmal, fájva,<br>
valaki meglop s jó kutyámat<br>
nem uszíthatom többé rája.

<p><small>Változata az <a href=1926.html#engem-temetnek>Engem temetnek</a>.</small>
</div>
</article>

<article id=glas-valt  lang=de>
<div class=vers>
<h2>Glas</h2>

<p>Das glas schimmert im gras. Das glas ist<br>
an das die tau-tropfen dringen.<br>
Wenn ein klein kind gläser anschaut,<br>
so fangen sie an<br>
um still zu klingen.

<p>Ein glas wächst am herzen der quellen<br>
das weiss kein glaser selbst kein lieber leser.<br>
Die mädchen und die jungen männer,<br>
verwechseln immer ihre gläser.

<p>Die vielen gläser hinterm himmel<br>
bemerkte einst ein vogel<br>
durstig und ohne lied.<br>
Ich möchte dir, ich möchte nur so leuchten,<br>
wie das glas<br>
das auf meinem tische allein blieb.

</div>
</article>

<article id=verre-valt  lang=fr>
<div class=vers>
<h2>Verre</h2>

<p>Le verre resplend dans l’herbe.<br>
Les rosées descendent à le teinter.<br>
Quand un petit enfant voit des verres:<br>
doucement<br>
ils commencent à tinter.

<p>Un verre pousse au coeur des fontaines<br>
et les verriers ignorent ce mystère.<br>
Les jeunes gens et les filles<br>
confondent toujours leurs verres.

<p>Jadis un oiseau qui eut soif<br>
aperçut beaucoup de verres<br>
derrière le ciel.<br>
Je ne voudrais que te luire<br>
comme le verre<br>
qui sur ma table restait solitaire.

<p lang=hu><small>Magyar nyelvű változatuk a <a href=1926.html#pohar>Pohár</a>.</small>
</div>
</article>

<article id=vagyok-kinek-kell-legyen-kedve-valt>
<div class=vers>
<h2>Vagyok, kinek kell, legyen kedve!</h2>

<p>Kazánt súroltam, űztem varjat,<br>
elnyúltam rothadt szalmazsákon,<br>
bíró elitélt, hülye csúfolt,<br>
pincéből tódult ragyogásom,<br>
csókoltam lányt, aki dalolva<br>
ropogós cipót sütött másnak,<br>
de sok szép este elcsüggedtem,<br>
hogy új dühvel ébredjek másnap;<br>
volt alázatom, szebb és fentebb,<br>
gőgösebb mint amazok gőgje,<br>
kik roszszagú multtal hivalgva<br>
csendőrt küldnek tiszta jövőre;<br>
kényszerű csönd hogy legnagyobb volt,<br>
szivembe rúgtam – ordítson már.<br>
Ma sem hagy az én szabad lelkem<br>
feledtető s tán szebb daloknál;<br>
kínáltak pénzt nagy sok bosszúmért,<br>
pap mondta: Fiam, szállj az úrhoz –<br>
s tudtam, ki üres kézzel tér meg,<br>
láthatatlan bús revolvert hoz;<br>
villogó szívű, győzni bíró<br>
vagyok, kinek kell, legyen kedve<br>
igazat tenni, áldást mondni<br>
ím, e szigorú emlékekre.<br>
De emlékhez mi közöm nékem?<br>
Rongy ceruzámat inkább leteszem:<br>
Verettetvén a szerszám élit<br>
földjeinkben az idő érik<br>
zajtalanul és félelmesen.

<p><small>Változata a <a href=1926.html#vegul>Végül.</a></small>
</div>
</article>

<article id=ombarge-palot-sous-la-peau-valt lang=fr>
<div class=vers>
<h2>ombrage pâlot sous la peau</h2>

<p>un lion transparent vit entre des murs noirs<br>
je porte un habit repassé dans mon coeur quand je t’aborde<br>
je ne dois pas penser à toi il faut que je fasse mon travail<br>
tu danses<br>
je n’ai pas une miette de pain et je serai encore longtemps en vie<br>
les chemins se cachent côte-à côte au-dessous de la neige<br>
depuis cinq semaines je n’ai pas de tes nouvelles<br>
je ne sais si l’on peut t’aimer<br>
le temps s’enfuit sur des échasses couleur de sang<br>
des nègres muets jouent aux échecs pour tes paroles<br>
qui jadis s’ensonnèrent

<p lang=hu><small>Magyar nyelvű változata a <a href=1927.html#a-bor-alatt-halovany-arnyek>A bőr alatt halovány árnyék</a>.</small>
</div>
</article>

<article id=proletardal-valt>
<div class=vers>
<h2>Proletárdal</h2>

<h3>1</h3>

<p>A világrészek csöndesen<br>
Úsznak a hűvös vízeken<br>
Pamparampa pampa pamm<br>
Úsznak a hűvös vízeken

<p>Van krumplink és van kanalunk<br>
Piszokban élünk s meghalunk<br>
Pamparampa pampa pamm<br>
Piszokban élünk s meghalunk

<p>Mért görbül kicsikém a szád?<br>
Új inget gondolok reád<br>
Pamparampa pampa pamm<br>
Új inget gondolok reád

<p>Minden halál és semmi gyász<br>
Akire csak a Párt vigyáz<br>
Pamparampa pampa pamm<br>
Akire csak a Párt vigyáz.

<h3>2</h3>

<p>Kínában sír a mandarin<br>
Gyilkolt ma is a kokain<br>
A nap lemond már este van<br>
Gyilkolt ma is a kokain

<p>Az árúházak üvegén<br>
A kasszáig lát a szegény<br>
A nap lemond már este van<br>
A kasszáig lát a szegény

<p>Végy kolbászt és végy kenyeret<br>
Őrizd meg jól az életed<br>
A nap lemond már este van<br>
Őrizd meg jól az életed

<p>Aki majd főz is csókol is<br>
Kerül majd egyszer asszony is<br>
A nap lemond már este van<br>
Kerül majd egyszer asszony is.

<p><small>Az 1. rész változata a <a href=1927.html#dudolo>Dudoló</a>,<br>a 2. rész változata a <a href=1927.html#biztato-kinaban-log-a-mandarin>Biztató</a>.</small>
</div>
</article>

<article id=simon-jolan-valt>
<div class=vers>
<h2>simon jolán</h2>

<p>egyszer ha nem veszi észre<br>
nézzetek az arcába hosszan<br>
magános férfiak gondolták ki<br>
amikor én még futbaloztam.

<p>élete penge levegőben<br>
boritsátok be nagykabáttal<br>
sosem szavalt még verset tőlem<br>
surol szalad egy könyvállvánnyal.

<p>piros idegen gyerekek<br>
nyugszanak meg majd szavára<br>
elhallgatott – locsolókocsik<br>
csörömpölnek föl budavárba.

<p><small>A <a href=1927.html#ket-vazlat>Két vázlat – Simon Jolán</a> változata.</small>
</div>
</article>

<article id=nemeth-andor-valt>
<div class=vers>
<h2>németh andor</h2>

<p>egy nagyon tiszta vizcseppet<br>
dörgöljetek a szemire –<br>
36 éve várja már<br>
térden a kékpupu teve

<p>ne hagyjátok el asszonyok<br>
mert zöld füstben a vizre száll –<br>
két fürtje gyöngyházas gyerek-<br>
késére gondol vissza már.

<p><small>A <a href=1927.html#nemeth-andor>Két vázlat – Németh Andor</a> változata.</small>
</div>
</article>

<article id=medaliak-valt>
<div class=vers>
<h2>[Medáliák]</h2>

<h3>/2/</h3>

<p>harapj az égbe nyers húshajnalom<br>
lyukas nadrágom kézzel takarom<br>
a varázsló ríva öleli át<br>
megkövitett tarka malacát, –

<p>a zöld füst pedig lassan megpirul<br>
csöngess a csöngés tompa tóra hull<br>
jéglapba fagyva tejfehér virág<br>
elvált levélen lebeg a világ – –

<h3>/5/</h3>

<p>disznó de akin jáspis a csülök<br>
fábul faragott istenen ülök<br>
zöld csillag a tejen tünj elő<br>
meghalok s mázsás szakállam kinő, –

<p>s ha elhulltanak mind a szabadok<br>
számmal az égen szörnyűt mordulok<br>
egyetlen vadkan szabad és hideg<br>
megtiprom emberi isteneiket – –

<h3>/8/</h3>

<p>Borostyánkőbe fagy be az ügyész,<br>
fekete frakkban guggolva kinéz,<br>
mert sorsa nézni, hogy mi boldogan<br>
az örök fényben állok egymagam, –

<p>befut a rózsa, amint rothadok,<br>
pihévé nőnek hűvös kócsagok<br>
és őszi esték melege leszek,<br>
hogy mosolyogjanak az öregek.

<h3>/9/</h3>

<p>Barátommal egy ágyban lakom<br>
nem is lesz hervadó liliomom<br>
nincs gépfegyverem kövem vagy nyilam<br>
ölni szeretnék mint mindannyian – –

<p>a lányok csak hordják a kenyereket<br>
a lélek vén teknőc hátán lebeg<br>
négy fillérem van mindenem kopott<br>
ne nevessetek ki asszonyok.

<hr>

<p>Borostyánkőbe én be nem fagyok,<br>
pihévé nőnek hűvös kócsagok<br>
s hogy mosolyogjanak az öregek,<br>
én őszi esték melege leszek.

<p>Hisz a zöld gyík is sorsom keresi,<br>
zörget a búza: magvát kiveti,<br>
rámnéz a hangya, mely tavon remeg.<br>
S a sírók sóhajtotta fellegek,

<p>a háborúkkal vívott hajnalok,<br>
a zengve leinduló csillagok<br>
körülkóvályogják a fejem.<br>
Világizzása hőmérsékletem.

<p>Szakállam sercenj, reccsenj, kunkorodj,<br>
boronaként a vetésen vonódj –<br>
az ég fölött, mint lenn a fellegek,<br>
egy simogatás gazdátlan lebeg.

<p>És senki ember nem érzi ma még,<br>
csak munkásszemben a hajnali ég<br>
e hűvös varázst, amely szeliden<br>
szakállamon majd egykor megpihen.

<p>Nagy életem még nő, ha meghalok,<br>
szebb, jobb halászok vizébe fulok,<br>
kik együtt húzzák a bővebb halat,<br>
hajladozván a csengések alatt.

<p><small>Változata a <a href=1928.html#medaliak>Medáliák</a>.</small>
</div>
</article>

<article id=nehany-ejjelre-padra-kore-valt>
<div class=vers>
<h2>Néhány éjjelre padra, kőre</h2>

<p>Néhány éjjelre padra, kőre,<br>
adjatok immár fekhelyet.<br>
Én nem vagyok jó gazda ökre,<br>
se lány, se bolha, se beteg.

<p>Mindnyájan alusztok időre,<br>
enélkül én sem élhetek<br>
Hogyan kapok így új erőre,<br>
hogy dolgozhassam veletek?

<p>Jusson a néniknek nagy bögre,<br>
szerető mindnek, ki szeret,<br>
helyettem leljen szeretőre,<br>
aki egy éjre eltemet.

<p><small>Változata a <a href=1928.html#ket-dal>Két dal</a> első darabja.</small>
</div>
</article>

<article id=dal-valt>
<div class=vers>
<h2>Dal</h2>

<p><span class=s>Derűs vagyok és hallgatag –</span><br>
pipám is, bicskám is elhagytam.<br>
Még sertésólban sem nyugodtam.<br>
Szalonnán éltem, mialatt<br>
virágzott minden vállalat<br>
s rossz nők ültek az autókban.<br>
<span class=s>Derűs vagyok és hallgatag.</span>

<p><span class=s>Sirattam akasztottakat.</span><br>
Nincs senki, akire rámondjam,<br>
örömét lelte nyomoromban.<br>
Felhő valék – már süt a nap.<br>
<span class=s>Derűs vagyok és hallgatag.</span>

<p><small>Változata a <a href=1928.html#ket-dal>Két dal</a> második darabja.</small>
</div>
</article>

<article id=kirakom-roggel-valt>
<div class=vers>
<h2>Kirakom röggel</h2>

<p>Szeretem és szeretnek nagyon<br>
szőke ajándék, kopasz uzsora,<br>
csengő habok s a tompa por, de már<br>
por nem lebeghet dalomban soha.

<p>Tükröm mögé faháncsot teszek,<br>
kirakom röggel: élni, halni: jó,<br>
s akit Lucája fák között hagyott,<br>
azt elszunnyasztja darázs és rigó.

<p>S most megkeresem fámat, a juhart,<br>
az erősök pálcáját letöröm,<br>
három virágot ütök el vele,<br>
hogy illatozzanak az övömön.

<p><small>Változata a <a href=1926.html#ket-vers-kertrol>Két vers, kertről</a> 2. része.</small>
</div>
</article>

<article id=kinos-szogletes-mulasom-valt>
<div class=vers>
<h2>Kínos, szögletes mulásom</h2>

<p>Fürtöm szöllőkhöz volt hasonló<br>
s most hüvelyében rohadt borsó:<br>
Fekete szemei peregnek.

<p>Oh kínos, szögletes mulásom!<br>
Perccel nyelődő pusztulásom!<br>
Számban halálok keverednek.

<p>Oh égbolt csontos tisztasága!<br>
Éhen halottak fagyossága!<br>
Tettembe vetett bizalommal!

<p>Mig gőggel fortyog sokak babja,<br>
milyen meredt az ábrázatja<br>
hunyor nélküli nyugalommal!

<p>Vonom-viszem a téli mennyek<br>
együgyü fényét kedvesemnek –<br>
szerelem volt a végességem.

<p>Tapogathatnak kézen-lábon,<br>
vas vagyok én már a vaságyon<br>
s szerelem lesz a békességem.

<p><small>Változata a <a href=1928.html#zuzmara>Zuzmara</a>.</small>
</div>
</article>

<article id=meggy-a-koron-valt>
<div class=vers>
<h2>Meggy a kórón</h2>

<p>Piros hold körül denevérek,<br>
bársonyröptűek és kövérek.<br>
Malacvilágosság az égen.

<p>A saláták az estharmatban<br>
borzonganak, kotyognak halkan.<br>
Már-már rikoltva fölrepülnek.<br>
S tollászkodva megint elülnek.

<p>Óh jaj, mint lázvert sebes ajkak<br>
gyengén lihegve kicsattannak<br>
a meggyszemek körül a fákon.

<p>Micsoda tompa puffanások,<br>
puha füveken járkálások!<br>
Szarvasok aggancsai hullnak.<br>
Vagy ágak? virág után nyulnak?

<p>Nézd: meggy, nézd: fennakadt a kórón!<br>
Ölelj meg, hozzája hasonlón.<br>
Ringass, terhelj, gyökig hajoljál,<br>
mikéntha termésem te volnál.

<p><small>Változata a <a href=1928.html#piros-hold-korul>Piros hold körül</a>.</small>
</div>
</article>

<article id=lagy-tajek-valt>
<div class=vers>
<h2>(Lágy tájék … )</h2>

<p>Lágy tájék, csendes est,<br>
tömött, fonott falomb,<br>
ködös hegy búja rezg<br>
a gyenge halmokon.

<p>A völgy aranypiros.<br>
A málnatő meleg<br>
karján buggyos, zsiros<br>
papiros szendereg.

<p><small>Változata a <a href=1929.html#harmatocska>Harmatocska</a>.</small>
</div>
</article>

<article id=favago-valt>
<div class=vers>
<h2>Favágó</h2>

<p>Vágom a fát hűvös halomba,<br>
fényesül a görcse sikongva,<br>
zuzmara hull szárnyas hajamra,<br>
csiklándani benyul nyakamba,<br>
bársonyon futnak perceim.

<p>Fönn, fönn a fagy baltája villog,<br>
szikrádzik föld, ég, szem, a homlok,<br>
pirultan sujt az Isten s röppen,<br>
a fák durrognak örömükben,<br>
kacagva reped szét a törzs.

<p>Visongj, szivem. Mi közünk ahhoz,<br>
hogy zördülő ujjakkal kapdos<br>
belénk a bú? Csapódj a sorshoz,<br>
csupán a pusztaság rikoltoz,<br>
az ember szétnéz, mosolyog.

<p><small>Változata a <a href=1929.html#favago>Favágó</a>.</small>
</div>
</article>

<article id=fagy-valt>
<div class=vers>
<h2>Fagy</h2>

<p>Töprengett ősszel szilajon,<br>
havazna gondolkodva most<br>
s kemény fagy tiszta ablakán<br>
dobol az ingerült idő.

<p>Fuchs cégjegyző úr és neje<br>
ideje ez, jelen idő,<br>
ez a kovácsolt hideg,<br>
e villanó, e kés-idő.

<p>Nagy ezüstpénzdarab szava,<br>
elhangzott merev pendülés<br>
egy szörnyű márványasztalon<br>
ez az idő, e nincs-idő.

<p>Hol az az éles szélű kő?<br>
Hol az a fagyos vasdarab?<br>
Vágd bele, zúzd be, lépj belé!…<br>
Ez az idő, ez az idő …

<p><small>Változata a <a href=1931.html#fagy>Fagy</a>.</small>
</div>
</article>

<article id=nyar-valt>
<div class=vers>
<h2>Nyár</h2>

<p>Aranyos lapály, gólyahír,<br>
áramló könnyűségű rét.<br>
Ezüst derűvel ráz a nyír<br>
egy szellőcskét és ring az ég.

<p>Jön a darázs, jön, megszagol,<br>
dörmög s a vadrózsára száll.<br>
A mérges rózsa meghajol –<br>
vörös, de karcsú még a nyár.

<p>Ám egyre több lágy buggyanás.<br>
Vérbő eper a homokon,<br>
bóbiskol, zizzen a kalász.<br>
Vihar gubbaszt a lombokon.

<p>Ily gyorsan betelik nyaram!<br>
Ördögszekéren jár a szél –<br>
csattan a menny és megvillan,<br>
elvtársaim: a kaszaél.

<p><small>Változata a <a href=1929.html#nyar>Nyár</a>.</small>
</div>
</article>

<article id=aradat-valt>
<div class=vers>
<h2>Áradat</h2>

<p><span class=s3>– Hé, emberek, hova, hova?</span><br>
– Ahol munkát, dolgot kapnánk,<br>
tág világban ide s tova,<br>
puszta hat hét a tarisznyánk.<br>
Sztrájkoltunk, most kutunk sincsen.<br>
Penész legel az álláson,<br>
családjaink csurgós csűrben,<br>
hogy is volna maradásunk?…

<p><span class=s3>Az égen ha felhő volna,</span><br>
égő kendőként lobogna;<br>
a földön ha dinnye volna,<br>
sisteregne és ugorna.<br>
– E patakban megfürödnénk,<br>
megöblítenők az inget,<br>
azután meg tovább mennénk, –<br>
megcsinálnánk mi már mindent …

<p><span class=s3>De rivall a csermely csősze,</span><br>
békák botosa bottal mondja,<br>
vicsorogja víz vitéze,<br>
ordas inas, úr bolondja:<br>
– Eltakarodj, öt tekergő!<br>
Kotródj innen, kujtorogó!<br>
Fattyúnak itt nincsen fürdő,<br>
csavargónak nincs csobogó …

<p><span class=s3>– Világ valamennyi vizét</span><br>
hazatereld, víz juhásza!<br>
Csíbor húzzon tücsök-zenét<br>
undok urad udvarába!<br>
Holott rakjon tanyát, aklot,<br>
nagyobb uraságra vallót –<br>
feje fölé vízből zsuppot,<br>
talpa alá vízből pallót!

<p><span class=s3>– Habos tengert egyengessen</span><br>
a vasfogú boronával!<br>
Hosszú szárú esőt vessen,<br>
gyűjtse boglyába fiával!<br>
S ha már van elég halpénze,<br>
kárászoknak nyisson kocsmát!<br>
Örvénysüveg a fejére!<br>
Húzzon vizigödör csizmát!

<p><span class=s3>– Paplana csendes folyóvíz –</span><br>
legyen a bolhája béka!<br>
Azt szedje a szoknyából is<br>
édes lánya-ivadéka!<br>
Álmát kotró kotorja fel!<br>
Zöld legyen a virradatja!<br>
Elsodorja – sodorja el! –<br>
a szegények áradatja!…

<p><span class=s3>Proletárok, hova, hova?</span><br>
S ni amott is, kettő, három,<br>
s ezer! ezrek millioma!<br>
Habokba kél a világon.<br>
Vérrel habzik, vassal zuhog,<br>
osztott földünket elönti<br>
s az osztatlan pillanatot<br>
dördül ahogy felköszönti.

<p><small>Változata az <a href=1931.html#ot-szegeny-szol>Öt szegény szól</a>.</small>
</div>
</article>

<article id=a-tokesek-hasznarol-valt>
<div class=vers>
<h2>A tőkések hasznáról</h2>

<p>Dagassz gázlángnál kenyeret,<br>
vagy égess lukas, vörös téglát;<br>
törje kapa a tenyered;<br>
áruld magad, míg leng a szoknyád;<br>
feküdj hanyatt és deszkázz aknát;<br>
cipelj zsákot a piacon;<br>
tanulj, vagy ne tanulj ki szakmát, –<br>
a tőkéseké a haszon.

<p>Öblits benzinben selymeket;<br>
szedd guggolva a vörös hagymát;<br>
ölj kecskét, amely rád mekeg;<br>
jól szabj, hogy álljon jól a nadrág;<br>
csak rajta, mikor abbahagynád!<br>
Kirúgnak s mit nyerhetsz azon?<br>
Koldulsz? betörsz?… A rend lecsap rád, –<br>
a tőkéseké a haszon.

<p>Költsél epedő verseket;<br>
pácolj prágai módra sonkát;<br>
gyüjts gyógynövényt, fejts kőszenet;<br>
vezess főkönyvet s rejtsd a titkát;<br>
viselj aranyzsinóros sapkát;<br>
élj Párizsban vagy Szatymazon, –<br>
mire a béredet kikapnád,<br>
a tőkéseké a haszon.

<p class=alcim>Ajánlás

<p>Testvérem, folytatnám, de unnád,<br>
tudod, hogy nem élsz lazacon, –<br>
amíg tőkések adnak munkát,<br>
a tőkéseké a haszon.

<p><small>Változata a <a href=1932.html#haszon>Haszon</a>.</small>
</div>
</article>

<article id=szappanosviz-valt>
<div class=vers>
<h2>Szappanosvíz</h2>

<p>Az udvar vörös téglakocka<br>
alapján előbb meglapul,<br>
majd óvatosan, ágra-bogra<br>
oszolva előrenyomul

<p>a szappanosvíz, de megtorpan<br>
s kis kék fején hol ott, hol itt,<br>
szinte meglátni láthatatlan,<br>
reszkető, apró csápjait,

<p>amint a porszemet letörli.<br>
Csatornát keres, nem talál, –<br>
a szappanosvizet eléri<br>
az udvar kövén a halál.

<p><small>Változata a <a href=1934.html#szappanosviz>Szappanosvíz</a>.</small>
</div>
</article>

<article id=a-bun-valt>
<div class=vers>
<h2>A bűn</h2>

<p>Zord bűnös vagyok, azt hiszem<br>
és jól érzem magam.<br>
Csak egy zavar e semmiben:<br>
Mi bűnöm van, ha van?

<p>A bűn az soha nem vitás.<br>
Vért, tüzet gondolok.<br>
De bűnöm tán valami más,<br>
kis, együgyü dolog.

<p>Mint fösvény eltünt aranyát,<br>
e bűnt keresem én.<br>
Elhagytam érte egy anyát,<br>
bár szivem nem kemény.

<p>Csupán e bűnből tudhatom,<br>
ki gyűlöl, ki szeret,<br>
kit üthetek, ha kell, nyakon<br>
s kit illet tisztelet.

<p>Másokat így sorozhatok:<br>
ez gazdag, az szegény.<br>
Ám ötön nem adok hatot:<br>
a bűn csak az enyém.

<p>S ha végre meglelem, bizony<br>
nem ér se bú, se kín.<br>
A kávéházba meghivom<br>
majd ismerőseim.

<p>És szólok: „Halljunk tiszta szót!<br>
Leszúrtam az apám.<br>
Elnéztem, amint vére folyt<br>
az örök éjszakán.

<p>Hát ez az. Nem is szinezem,<br>
hisz emberek vagyunk<br>
s mint megfödöttek, hirtelen<br>
majd mi is lerogyunk.”

<p>S derűsen várnám – várni kell –<br>
ki hordja el magát;<br>
érezném, ki tünődik el;<br>
ki szippant vér szagát.

<p>És látnék talán valakit,<br>
ki szemmel, melegen<br>
jelezne ennyit: Vannak itt<br>
s te nem vagy idegen …

<p>Ám lehet, bűnöm gyermekes<br>
és együgyü nagyon.<br>
Akkor a világ kicsi lesz<br>
s én játszani hagyom.

<p>Mert istent nem hiszek s ha van,<br>
ne törődjék velem.<br>
Majd föloldozom én magam.<br>
A bűn kétségtelen.

<p><small>Változata: <a href=1935.html#a-bun>A bűn</a>.</small>
</div>
</article>

<article id=osz-valt>
<div class=vers>
<h2>Ősz</h2>

<p>A fán a levelek<br>
lassan lengenek.<br>
Már mind görbe, sárga<br>
<span class=s>s fonnyadt, puha …</span>

<p>Egy hallgatag madár<br>
köztük föl-le jár,<br>
mintha kalitkája<br>
<span class=s>volna a fa …</span>

<p>Ó, kedves, ránk tekint,<br>
zeng az ősz megint.<br>
Eső mormog s rá a<br>
<span class=s>nép nyomora …</span>

<p>A szomszédban szegény<br>
mészároslegény<br>
ajkán sír, mint árva,<br>
<span class=s>egy furulya …</span>

<p><small>Változata: <a href=1934.html#a-fan-a-levelek>A fán a levelek …</a>.</small>

<p><small>Másik változata:</small>

<p>A fán a levelek<br>
lassan lengenek.<br>
Már mind görbe, sárga<br>
<span class=s>s fonnyadt, puha …</span>

<p>Egy hallgatag madár<br>
köztük föl-le jár<br>
mintha kalitkája<br>
<span class=s>volna a fa.</span>

<p>Akárhogy rejtem is<br>
jár-kel bennem is,<br>
ágról-ágra lépked<br>
<span class=s>egy némaság.</span>

<p>Jövőm emlékeit<br>
búk lebbentgetik –<br>
elillan ma éjjel<br>
<span class=s>az ifjuság.</span>

</div>
</article>

<article id=a-kesei-sirato-vazlataibol-valt>
<div class=vers>
<h2>[A „Kései sirató” vázlataiból]</h2>

<p>A homokot, sarat a számba rágva<br>
enni tanítasz? Földet falni szoktatsz?<br>
Kinek kedvéért ne piszkítsak ágyba,<br>
<span class=s>ha már szemmel se szoptatsz?</span>

<p>Szines forgókat csináltam, eladtam,<br>
<span class=s>kerestem, volt eszem;</span><br>
mindig dacoltam, mindig szót fogadtam,<br>
de soha többé ezt már nem teszem.

<p>De örülnék, ha megvernél mégegyszer!<br>
Boldoggá tenne most, de visszavágnék,<br>
haszontalan vagy, nem-lenni igyekszel<br>
<span class=s>s mindent elrontsz, te árnyék.</span>

<hr>

<p>Ha föltámadnál, magad is szepegve<br>
belátnád, mily sületlen tréfa volt ez

<p>Miért nem felelsz? Szólj, miért haragszol?

<p>Ölbe kapnálak s ugy vinnélek innen<br>
hol mindig dolgoztál, e rongy világból

<p><small><a href=1935.html#kesei-sirato>A kész vers</a>.</small>
</div>
</article>

<article id=vigasztald-meg-valt>
<div class=vers>
<h2>(Vigasztald meg … )</h2>

<p>Vigasztald meg a gyermeked –<br>
nem fák ezek, csak emberek,<br>
nem boszorkák – kofák, kasok!<br>
Kutyák ezek, nem farkasok!<br>
Nem bölcselkednek – alkudoznak,<br>
az pénz, a sárkány pikkelye<br>
s a bűvös igéknél se rosszabb<br>
az állam törvénycikkelye.

<p>Csak vigasztald meg, ha vigasz<br>
a gyermeknek, hogy így igaz.<br>
Aztán dünnyögj egy új mesét,<br>
fasiszta kommunizmusét –<br>
mivelhogy rend kell a világba,<br>
a rend pedig arravaló,<br>
hogy ne legyen olcsó, mi drága<br>
s ne legyen szabad, ami jó.

<p>S ha bámul reád a gyerek<br>
s nagy lenne, melléd, mert szeret,<br>
utalj példára – az a kár,<br>
hogy ne magadra, te szamár,<br>
hanem a ravasz csecsemőre:<br>
sir-ri, hogy szánassa magát,<br>
de míg mosolyog az emlőre,<br>
növeszti körmét és fogát.

<p><small>Változata a <a href=1936.html#vilagositsd-fol>Világosítsd föl</a>.</small>
</div>
</article>

<article id=azt-mondjak-valt>
<div class=vers>
<h2>Azt mondják</h2>

<p>Mikor születtem, a kezemben kés volt –<br>
<span class=s>azt mondják: költemény.</span><br>
Biz tollat fogtam, mert a kés kevés volt,<br>
<span class=s>hisz itt születtem én.</span>

<p>Kiben zokogva bolyong heves hűség,<br>
<span class=s>azt mondják, az szeret.</span><br>
Óh hívj öledbe, könnyes egyszerűség!<br>
<span class=s>Csak játszom én veled.</span>

<p>Nem emlékezem én és nem felejtek.<br>
<span class=s>Azt mondják: hogy lehet?</span><br>
Ahogy e földön marad, mit elejtek.<br>
<span class=s>Talán te megleled.</span>

<p>Betöm a föld és elmorzsol a tenger –<br>
<span class=s>azt mondják – meghalok.</span><br>
De annyi mindenfélét hall az ember,<br>
<span class=s>hogy én csak hallgatok.</span>

<p><small>Változata az <a href=1936.html#azt-mondjak>Azt mondják</a>.</small>
</div>
</article>

<article id=az-en-ki-emberkent-vazlata-valt>
<div class=vers>
<h2>[Az „Én, ki emberként …” vázlata]</h2>

<p>Fondor elmulás

<p>Az ajkaidról áradó varázslat<br>
lágy lehe teszi<br>
hogy hű kutyaként hever lábadnál s figyelve<br>
e szimatoló sziv s e nyugtalan elme.

<p>Mintha paraszt volnék s nézném csendesen<br>
a várt lassu, tavaszi esőt,<br>
ugy gondolok rád.

<p>Mintha eltévedt gyermek volnék,<br>
ki sokat sirdogált magában,<br>
de nagyot dobban a szive hirtelen:<br>
eszébe jut, hogy hol lakik.

<p>Flóra, karcsu kehely<br>
pompázik benned a világ<br>
beléd van tüzve a fellegekkel<br>
e könnyü, remegő levelekkel<br>
a nagy, e lehajló fejű virág

<p>A világ aranyos kalitkájában,<br>
itt vagy, kis madaram.

<p>Mintha erdő és mező volnék<br>
tested a tápláló föld, melybe láthatatlan gyökerekkel<br>
<span class=s>kapaszkodom</span><br>
s lelked a derüs, levegős, tolongó napfény,<br>
mely boldog virágzásra késztet.

<p>lelkemnek anyja<br>
mint vasuti sinekre hullt sugár,<br>
fogalmaimon úgy szalad át arcod világossága

<p><small><a href=1937.html#en-ki-emberkent>A kész vers</a>.</small>
</div>
</article>

<article id=ars-poetica-valt>
<div class=vers>
<h2>Ars poetica</h2>

<p>Az idő lassan elszivárog.<br>
Ne lógj a mese langy tején.<br>
Hörpintsd a valódi világot<br>
habos éggel a tetején.

<p>Szép a forrás – merülj el abban!<br>
A nyugalom és remegés<br>
egymást öleli s kél a habban<br>
kecsesen okos csevegés.

<p>Más költők kincseit ne szedd el.<br>
Mocskolván magukat szegyig,<br>
koholt képekkel és szeszekkel<br>
mímeljen mámort mindegyik.

<p>Te kerülj túl e mai kocsmán<br>
az értelemig és tovább!<br>
Szabad eszeddel ne add ocsmány<br>
módon a szolga ostobát!

<p>Te ne alkudj, te legyél boldog!<br>
Mert majd akárki meggyaláz,<br>
megjelölnek pirosló foltok,<br>
elissza nedveid a láz.

<p>Ehess, ihass, ölelhess, alhass!<br>
A mindenséggel mérd magad!<br>
Te sziszegve se szolgálj aljas,<br>
nyomorító hatalmakat!

<p>Ne fogd be pörös, ékes szádat!<br>
A tudás előtt tégy panaszt!<br>
Rád tekint, pártfogón, e század:<br>
rád gondol boltban a paraszt;

<p>téged sejdit a munkás teste<br>
két merev mozdulat között;<br>
rád vár a mozi előtt este<br>
gyermek, ha rosszul öltözött.

<p>Kiáltsd ki: „Még nem nagy az ember,<br>
de képzeli, hát szertelen;<br>
kisérje két szülője szemmel:<br>
a munka és a szerelem!”

<p>S ha táborokba gyűlt bitangok<br>
versed hiveit üldözik,<br>
van anyaföld is, ahol tankok<br>
erősitik föl rímeit!…

<p><small>Változata az <a href=1937.html#ars-poetica>Ars poetica</a>.</small>

<p class=alcim>A vers egy kihagyott szakasza:

<p>Én utánam repes a hűség.<br>
Én értem sir, kit esz a rák.<br>
Énbennem öleli meg hősét<br>
az újnak készülő világ

</div>
</article>

<article id=kiknek-adtam-a-boldogot-valt>
<div class=vers>
<h2>(Kiknek adtam a boldogot … )</h2>

<p>Kiknek adtam a boldogot,<br>
alvó arcukról éjjelente,<br>
mint a viharba került lepke,<br>
elrántatnak a mosolyok.<br>
Mert eljön értem a halott,<br>
ki szült, ki dajkált énekelve.<br>
Kitágul, mint az űr, az elme.<br>
A csöndbe térnek a dalok.<br>
A hűség is eloldalog<br>
és elmulik szivem szerelme.<br>
Kitetszik, mily üres dolog,<br>
mily világ visszája bolyog<br>
bennem, mint lélek, a lét türelme.<br>
Széthull a testem, mint a kelme,<br>
mit összerágtak a molyok.

<p><small>Változata a <a href=1937.html#majd>Majd …</a>.</small>
</div>
</article>

<article id=egy-toredek-alakulasa-valt>
<div class=vers>
<h2>[Egy töredék alakulása]</h2>
<div class=egy-toredek-alakulasa-fix>
<p><span class=sor1><span class=sor>(1)</span> Az árnyékból elindul lassan</span><br>
<span class=s>hűs árnyakkal a szürkület</span><br>
már ég a lámpa, de még nem világít –<br>
<span class=s>ami fehér volt, szürke lett.</span>

<p><span class=sor1><span class=sor>(2)</span> Az árnyékból elindul lassan</span><br>
<span class=s>csapatosan a szürkület</span><br>
már ég a lámpa, de még nem világit –<br>
<span class=s>ami fehér volt, szürke lett.</span>

<p><span class=sor1><span class=sor>(3)</span> Az árnyakból – csipogva – fiókáit</span><br>
<span class=s>összegyüjti a szürkület.</span><br>
Már ég a lámpa, de még nem világit –<br>
<span class=s>ami fehér volt, szürke lett.</span>

<p><span class=sor1><span class=sor>(4)</span> A csipogó árnyakból fiókáit</span><br>
<span class=s>összegyüjti a szürkület.</span><br>
Már ég a lámpa, de még nem világit –<br>
<span class=s>ami fehér volt, szürke lett.</span>
</div>
</div>
</article>


</div>
<script src=jquery-2.0.3.min.js></script>

<script src=jquery.search.js></script>
<script>
$('details').details();
$('html').addClass($.fn.details.support ? 'details' : 'no-details');
</script>