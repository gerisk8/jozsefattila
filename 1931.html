<!doctype html>

<html lang=hu>

<meta charset=utf-8>
<title>1931 – József Attila összes versei | MEK</title>

<link href=favicon.ico rel="shortcut icon" sizes=16x16>
<meta content="width=device-width, initial-scale=1" name=viewport>
<link href=main.css rel=stylesheet>
<!--[if lt IE 9]><script src=html5.js></script><![endif]-->

<header>
<img src=jozsef-attila.jpg alt height=291 width=207>

<h1 id=targymutato><a href=index.html title="Vissza a főoldalra">József Attila <span>összes versei</span></a></h1>

<ul class="form search">
<li>
<form id=search role=search>
<label for=verskeres>Vers keresése cím szerint:</label>
<input id=verskeres placeholder="Vers keresése…" type=search>
</form>
</ul>

<ul id=talalat></ul>
<nav role=navigation>
<ul>
<li class=top><a href=1931.html#targymutato title="Vissza az oldal tetejére">↑</a>
</ul>
</nav>

</header>
<div role=main>

<h1 class=ev id=1931>1931</h1>

<article id=anyam>
<div class=vers>

<h2>Anyám</h2>

<p>A bögrét két kezébe fogta,<br>
úgy estefelé egy vasárnap<br>
csöndesen elmosolyodott<br>
s ült egy kicsit a félhomályban – –

<p>Kis lábaskában hazahozta<br>
kegyelmeséktől vacsoráját,<br>
lefeküdtünk és eltünődtem,<br>
hogy ők egész fazékkal esznek – –

<p>Anyám volt, apró, korán meghalt,<br>
mert a mosónők korán halnak,<br>
a cipeléstől reszket lábuk<br>
és fejük fáj a vasalástól – –

<p>S mert hegyvidéknek ott a szennyes!<br>
Idegnyugtató felhőjáték<br>
a gőz s levegőváltozásul<br>
a mosónőnek ott a padlás – –

<p>Látom, megáll a vasalóval.<br>
Törékeny termetét a tőke<br>
megtörte, mindig keskenyebb lett –<br>
gondoljátok meg, proletárok – –

<p>A mosástól kicsit meggörnyedt,<br>
én nem tudtam, hogy ifjú asszony,<br>
álmában tiszta kötényt hordott,<br>
a postás olyankor köszönt néki – –

<p><small>1931. jan. 6.</small>

</div>
</article>

<article id=tunodo>
<div class=vers>

<h2>Tűnődő</h2>

<h3><small>Vihar</small></h3>

<p>Mint gyerek a páncélos bogarat,<br>
két ujjal megfogtam hóna alatt,<br>
imígy morogván: Ez hát a vihar!…<br>
S kapálódzott kis villámaival.

<h3><small>Eperfa</small></h3>

<p>Öreg eperfa áll az út felén,<br>
zömök, tömött, mint hős paraszti dajka.<br>
Úrvezető vigyázz! a törzs kemény!<br>
S óh koldus, nézd, mily lágy a gyümölcs rajta.

<h3><small>Keresztény</small></h3>

<p>Kövér kazlak közt éhen sorvadok,<br>
<span class=s3>meg-megsimít a bú.</span><br>
Fejem fölött csillagos ég ragyog,<br>
<span class=s3>mint töviskoszorú.</span><br>
Kedvem ellen keresztény így vagyok,<br>
<span class=sorbe3 id=irasjel>míg nem lesz háború.</span>
  
<h3><small>Írásjel</small></h3>

<p>Ez mind csak játék. Ceruzával írom,<br>
uraktól kapott pénzen vett papíron.<br>
Még nem gépfegyver-züm-züm e betű.<br>
Váj, mint a nyomor, csíp, mint a tetű.

<p><small>1931. jan.</small>

</div>
</article>

<article id=szel-csapta>
<div class=vers>

<h2>(Szél csapta…)</h2>

<p>Szél csapta égi rózsabokromat.<br>
Kerengve száll a fonnyadt alkonyat.<br>
Elnyomott népre hull a levele.<br>
Játszik a bánat szellője vele.

<p><small>1931. jan.</small>

</div>
</article>

<article id=beszel-a-tej>
<div class=vers>

<h2>Beszél a tej</h2>

<p>Csöpp, gyenge, csetlő-botló reggel.<br>
<span class=s>Guggolok lim-lomok között.</span><br>
Lágyan elülünk, komoly szemmel.<br>
Ájtatosak a teli köcsögök.

<p>Alszom s a világ szelíd máza<br>
<span class=s>alélva sárgul szívemen.</span><br>
Várok a Dolgos Óriásra.<br>
S vár sonka, kolbász, kamra hűsiben.

<p>Vár föld és gyár – óh éhes, jösszte!…<br>
<span class=s>(A tömött tejszín megremeg,</span><br>
álmában érinti csöpögve<br>
a bajusztörlő, tuskódad kezet.)

<p><small>1931. jan.</small>

</div>
</article>

<article id=ot-szegeny-szol>
<div class=vers>

<h2>Öt szegény szól</h2>

<p><span class=s>Az égen ha felhő volna,</span><br>
égő kendőként lobogna.<br>
A síkon ha dinnye volna,<br>
sisteregne és ugorna.<br>
Öt szegény szól: – Megfürödnénk,<br>
megöblítenők az inget,<br>
azután meg továbbmennénk.<br>
Megcsinálnánk mi már mindent.

<p><span class=s>De rivall a csermely csősze,</span><br>
békák botosa bottal mondja,<br>
vicsorogja víz vitéze,<br>
ordas inas, úr bolondja.<br>
– Eltakarodj, öt tekergő!<br>
Kotródj innen, kujtorogó!<br>
Fattyúnak itt nincsen fürdő!<br>
Csavargónak nincs csobogó!

<p><span class=s>Világ valamennyi vizét</span><br>
hazatereld, víz juhásza!<br>
Csíbor húzzon tücsök-zenét<br>
undok urad udvarába!<br>
Holott rakjon tanyát, aklot,<br>
nagyobb uraságra vallót –<br>
feje fölé vízből zsuppot,<br>
talpa alá vízből pallót!

<p><span class=s>Habos tengert egyengessen</span><br>
a vasfogú boronával!<br>
Hosszúszárú esőt vessen,<br>
gyűjtse boglyába fiával.<br>
Ha már van elég halpénze,<br>
kárászoknak nyisson kocsmát!<br>
Örvény-süveg a fejére!<br>
Húzzon vizi-gödör csizmát!

<p><span class=s>Paplana csendes folyóvíz –</span><br>
legyen a bolhája béka!<br>
Azt szedje a szoknyából is<br>
édes lánya-ivadéka!<br>
Álmát kotró kotorja fel!<br>
Zöld legyen a virradatja!<br>
Elsodorja – sodorja el<br>
a verejték áradatja!…

<p><small>1931 eleje/1934</small>

</div>
</article>

<article id=aranybojtu>
<div class=vers>

<h2>Aranybojtú</h2>

<p>Aranybojtú nyár lóg vállamon,<br>
fontolgatom vastag dühömet;<br>
darázslepte tarkóm vakarom –<br>
hetven öregasszony körbe hümmöget.

<p>– Csimbókos a bútól, úgy bizony!<br>
de harcos e dal, mint a tömeg!<br>
Uszít is a tőkés nép-iszony<br>
ellenforradalmi kis ördögöket!

<p>– Hogy’ fondorkodnak! Csak hallgatom<br>
a lőcslábú, sáfrány dögöket.<br>
Piszkafával, barna bivalyon,<br>
böködik vöröslő énekeimet!

<p>Uszulj föl, uszító nép-iszony!<br>
Forgóst köpök, mint a förgeteg –<br>
– Eldöngöljük, elvtárs – el bizony! –<br>
az álkulturáért mind a dögöket!

<p><small>1931 eleje</small>

</div>
</article>

<article id=szocialistak>
<div class=vers>

<h2>Szocialisták</h2>

<p>Le a kapitalizmussal! Hatalmat, húst a dolgozóknak!…<br>
A tőke szennyében gázolunk, kedves fegyverünk böködi<br>
<span class=s>tomporunkat –</span><br>
Böködj, böködj csak szüntelenül, kedves fegyverünk,<br>
hadd tudjuk meg újra és újra, hogy véletlenül, tusa<br>
<span class=s>nélkül csatát nem nyerünk.</span>
  
<p>Nem sietünk, erősek vagyunk, rengeteg az elevenünk,<br>
<span class=s>a halottunk,</span><br>
tanácsot állunk a dombon, melyre pincéből, bányából,<br>
<span class=s>kubikos gödörből feljutottunk –</span><br>
viszi az idő a ködöt, tisztán meglátni csúcsainkat.

<p>Viszi a ködöt az idő s az időt mi hoztuk magunkkal,<br>
hoztuk harcunkkal, tartalék nyomorunkkal,<br>
a kenyérrel, mely megpenészedett, amíg a munkás<br>
<span class=s>megszeghette,</span><br>
a kásával, mely megdohosodott, amíg a munkás<br>
<span class=s>megfőzhette,</span><br>
a tejjel, amely megsavanyodott, amíg a munkás<br>
<span class=s>köcsögébe belecsobbant,</span><br>
a csókkal, amelyből cafraság lett, amíg a munkás<br>
<span class=s>fiatalába beledobbant,</span><br>
a házzal, amelyből omladék lett, amíg a munkás<br>
<span class=s>beleköltözött,</span><br>
a ruhával, amelyből rongy lett, amíg a munkás<br>
<span class=s>beleöltözött,</span><br>
a szabadsággal, mely elnyomás lett, amíg a munkás<br>
<span class=s>megszületett,</span><br>
a bőrszivarral, mely bagó lett, amíg a munkás<br>
<span class=s>felnövekedett, – –</span><br>
a tőkével, mely munka lesz,<br>
<span class=s>míg megnő az inas</span><br>
s kalapácsával odavág<br>
világ!<br>
ahol a legfehérebben<br>
<span class=s>izzik a vas!…</span>
  
<p>Vers, eredj, légy osztályharcos! a tömeggel együtt majd felszállsz!…

<p>Te délre mégy, te nyugatra, én pedig északra, Elvtárs!

<p><small>1931 eleje</small>

</div>
</article>

<article id=parbeszed>
<div class=vers>

<h2>Párbeszéd</h2>

<h3 class=bev2><small>Hexaméterek</small></h3>

<p class=parbesz>Burzsoá:
<p>Szép proletár, hova mégy? No fiam, nézd, állj meg a szóra!
<p class=parbesz>Proletár:
<p>Nem fogsz úgyse becsapni, minek tartasz föl utamban!
<p class=parbesz>Burzsoá:
<p>Áll, jaj, a drága üzem, jöjj, dolgozz, nagy fizetést kapsz!
<p class=parbesz>Proletár:
<p>Öntudatos munkás, amig él, nem tör soha sztrájkot!
<p class=parbesz>Burzsoá:
<p>Öntudatos munkásról szólsz s az csak te magad vagy!
<p class=parbesz>Proletár:
<p>Én magam-é? Nem társaim tettek-e öntudatossá?
<p class=parbesz>Burzsoá:
<p>Társaid eljönnek munkát könyörögni maholnap!
<p class=parbesz>Proletár:
<p>Majd mikor eljönnek könyörögni, velük jövök én is!
<p class=parbesz>Burzsoá:
<p>Gondold meg, hogy az asszony vár az üres fazekakkal!
<p class=parbesz>Proletár:
<p>Eddig is úgy várt, színig üres fazekával az asszony!
<p class=parbesz>Burzsoá:
<p>Kölyköd is elpatkol, már most oly deszka-soványka!
<p class=parbesz>Proletár:
<p>Arra felelj, mért vékony, hogyha töröm magam érte?
<p class=parbesz>Burzsoá:
<p>Visszaveszek mindenkit, tégedet újra kidoblak!
<p class=parbesz>Proletár:
<p>Együtt tettük le, föl is együtt vesszük a munkát!
<p class=parbesz>Burzsoá:
<p>Járhat a szád, egyedül csavarogsz majd éhen az uccán!
<p class=parbesz>Proletár:
<p>Biz egyedül, kereken tizenöt millió proletárral!
<p class=parbesz>Burzsoá:
<p>Látom már, te valál üzememben a fő-fő uszító!
<p class=parbesz>Proletár:
<p>Én, mikor én s amikor nem, akkor a másik, a többi!
<p class=parbesz>Burzsoá:
<p>Még tréfálsz, te bitang? Besoroztatlak katonának!
<p class=parbesz>Proletár:
<p>Éppen jó, katonáéknál kell most agitátor!
<p class=parbesz>Burzsoá:
<p>Elvetemült uszitó! Fegyházba vitetlek azonnal!
<p class=parbesz>Proletár:
<p>Torkodat, ejh, használd, mielőtt a kötélre kerülne!

<p>Igy sietett el a burzsuj a rendőrségre haraggal,<br>
hozni a csizmás andrisokat, hogy a drága üzembe<br>
sortűz hajtsa a munkások seregét haloványan<br>
s elsietett proletártestvérünk is, hogy a géppel<br>
megfontolja, miként vihetik vérszín lobogóval<br>
társaik ősi ügyét a cipész szakmában is addig<br>
bérletörés ellen harcolván béremelésre,<br>
míg okulón eme harcból is belátja a többség,<br>
hogy csak az öntudatos proletárok diktaturája<br>
vethet véget a burzsikizsákmányolásnak örökre.

<p><small>1931. máj.</small>

</div>
</article>

<article id=buza>
<div class=vers>

<h2>Buza</h2>

<p>Zúdul a szél a rétekre,<br>
sóhajunkkal keveredve.<br>
Dohog a föld, zúg a buza,<br>
<span class=s>zeng a buza.</span>
	 
<p>Verejtékünk egy-egy cseppje<br>
száraz földdel gyúrva egybe<br>
buzaszem a buzaszáron.<br>
<span class=s>Zúg a buza.</span>
	 
<p>Kenyér magva, tőke magva,<br>
megy a csűrbe, fut a bankba.<br>
Hozzánk nem ér, csak a hangja:<br>
<span class=s>zúg a buza.</span>
	 
<p>Nő a buza, nő az ínség.<br>
Fegyverkezik az ellenség.<br>
Csöndet kíván a fasizmus!<br>
<span class=s>S zúg a buza.</span>
	 
<p>– Ahol növök, táborom van,<br>
hadirend a táboromban,<br>
golyó, sortűz kalászomban<br>
<span class=s>(zúg a buza)</span>
	 
<p>– Ide, aki földet szántott!<br>
Ide, aki traktort gyártott!<br>
Segítsetek, proletárok!<br>
<span class=s>Zúg a buza!</span>

<p><small>1931 [?]</small>

</div>
</article>

<article id=banat-hat-kijottem-ide>
<div class=vers>

<h2>Bánat</h2>

<p>Hát kijöttem ide, az erdőbe.<br>
Lágy libegés, – a levelek zizegnek,<br>
mint a röpcédulák. A föld csöndje

<p>fekszik, nehéz. Ágak, karok nyulnak:<br>
Minden hatalmat!… Lombos hajamba<br>
száraz ág hull. A száraz ágak hullnak.

<p>Csak egy pillanatra martak ki, csak.<br>
Zúgj, erdő elvtárs! Szinte csikorgok.<br>
Egy pillanatra se martak ki, csak

<p>az az elvaduló csahos rám támadt<br>
s kijöttem, hogy erőm összeszedje,<br>
mint a néni a gallyat, a bánat.

<p>Könnycsepp, – – egy hangya ivott belőle,<br>
eltünődve nézi benne arcát<br>
és mostan nem tud dolgozni tőle.

<p><small>1931 ősze [?]</small>

</div>
</article>

<article id=munkasok>
<div class=vers>

<h2>Munkások</h2>

<p>Forgolódnak a tőkés birodalmak,<br>
csattog világot szaggató foguk.<br>
Lágy Ázsiát, borzolt Afrikát falnak,<br>
s mint fészket ütik le a kis falut.<br>
Egy nyál a tenger! Termelő zabálás, –<br>
kis, búvó országokra rálehel<br>
a tátott tőke sárga szája. Párás<br>
büdösség-felhő lep bennünket el.

<p>S hol zápfog rág, a város érdes része,<br>
hol a vasbányák fuvallata ing,<br>
gép rugdal, lánc zúg, jajong ládák léce,<br>
lendkerék szijja csetten és nyalint,<br>
hol a fémkeblü dinamókat szopják<br>
a sivalkodó transzformátorok,<br>
itt élünk mi. És sorsunk összefogják<br>
a nők, gyermekek, agitátorok.

<p>Itt élünk mi! Idegünk rángó háló,<br>
vergődik benn’ a mult sikos hala.<br>
A munkabér, a munkaerő ára,<br>
cincog zsebünkben, úgy megyünk haza.<br>
Ujságpapír az asztalon kenyérrel<br>
s az ujságban, hogy szabadok vagyunk –<br>
poloskát űzünk lámpával s a kéjjel<br>
s két deci fröccsel becsüljük magunk’.

<p>Elvtárs és spicli jár a csöndben erre,<br>
részeg botlik, legény bordélyba lóg,<br>
mert hasal az éj s pörsenéses melle,<br>
mint szennyes ingből, füst alól kilóg.<br>
Igy élünk mi. Horkolva alszunk s törten,<br>
egymás hátán, mint odvas farakás<br>
s hazánk határát penész jelzi körben<br>
a málló falon; nedves a lakás.

<p>De – elvtársaim! – ez az a munkásság,<br>
mely osztályharcban vasba öltözött.<br>
Kiállunk érte, mint a kémény: lássák!<br>
És búvunk érte, mint az üldözött.<br>
A történelem futószallagára<br>
szerelve ígyen készül a világ,<br>
hol a munkásság majd a sötét gyárra<br>
szegzi az Ember öntött csillagát!

<p><small>1931. dec.</small>

</div>
</article>

<article id=toredekek-1931>
<div class=vers>

<h2 id=repedt-kalyhamon-macska-ul>[Töredékek]</h2>

<p>Repedt kályhámon macska ül –<br>
ne hadd, hogy szomorú legyek,<br>
ne hadd motyognom félszegül<br>
hogy élni kell és nem lehet.

<p>Töprengett ősszel szilajon,<br>
havazik gondolkodva most –<br>
kérdezem hát, ha nem tudom:<br>
követ tépjek, vagy papirost?

<p>Tél van, puhán jár, mint a köd<br>
a síkló, soknyákú, kegyenc –<br>
kékorru katonák között<br>
polgár vagyok-e, vagy fegyenc!
<hr id=miota-egyeb-nagy-irok>
<p>Mióta egyéb nagy írók<br>
bús másolását vállalom
<hr id=szegeny-ember-hova-menjen>
<p>Szegény ember hova menjen?<br>
Megfogott egy marék bolhát
<hr id=a-vasarteren>
<p>A vásártéren sátrat ütnek, vernek

<p>süvölvények közt ácsorog a Gyermek<br>
egy roskadozó deszkapolc előtt.

<p>A deszkapolcon bádogdobozok

<p>Én nem vagyok te, én nem csupán látszom,<br>
én játszom.

<p>Fedezheti igazamat a<br>
napsugár elől Kazamata, –<br>
fogaim közt leng a zamata.

<p>Nem testedben, ám tebenned, a nedvek<br>
ha meg-megcsillantják a tünde kedvet

<p>Vassal csorbitott csontváz-leletek<br>
mutatják, hogy itt mivé lehetek,<br>
ha mellemre kitüzöm jeletek, –<br>
csirkefogók! Nem játszom veletek!
<hr id=dagadt-hentes-bardja>
<p>Dagadt hentes bárdja vágjon át,<br>
tátott hátadba hulljon bé a hó

<p>te kézrebbentő hülye elnyomó
<hr id=allas-nelkul-elek>
<p>Állás nélkül élek, akár a madár,<br>
idestova másfél esztendeje már.

<p>Vásárcsarnok nyirkos boltjai alatt<br>
hordott ölem nyálkás, bő kosarakat.

<p>Mintha fojtogatnék, eltorzult kezem<br>
deresen hüvöslő drótköteleken.

<p>Voltam könyvügynök, ki nem olvas, de ád<br>
Móriczot, Shawt, Barbusse-t, Cocteaut meg Zolát.

<p>Kerek kenyerek közt vékony kenyeres,<br>
ki száz karajt ád el, mig egyet keres

<p>Nem volt szalonnám s min piritnám, tüzem,<br>
lucskos padon háltam, harmatos füvön.

<p>tehetségem pusztul vígasztalanul
<hr id=arcuk-egy-egy-kis-kulvaros>
<p>Arcuk egy-egy kis külváros, ahol<br>
nincs kövezet és nincs jó kocsma sem.<br>
Kis, zsiros hajuk a sipka alól<br>
előkanyarul vizesen
<hr id=tizenot-eve-irok-koltemenyt>
<p>Tizenöt éve írok költeményt<br>
és most, amikor költő lennék végre,<br>
csak állok itt a vasgyár szegletén<br>
s nincsen szavam a holdvilágos égre.
<hr id=valamikor-volt-a-tett>
<p>Valamikor volt a tett,<br>
abból lett a gyűlölet,<br>
ebből pedig szeretet<br>
s a világnak vége lett.
<hr id=meg-nem-volt-olyan-diszno>
<p>Még nem volt olyan disznó, ki elájult,<br>
mikor meglátta a moslékos vályut.
<hr>
<p>Fagyon veszve, vagy éhen. Igy a sorsom.<br>
Már rálépett a lábomra a tél.<br>
Bordáimat kiálló lécként hordom<br>
és  kócmadzagként lóg bennem a bél.
<hr id=a-hallgatag-gep>
<p>A hallgatag gép, nézd, helyére ér,<br>
még nyikorgó törzseken gördül tova.<br>
Nyög az anyag. A tömegeken így<br>
gördül elő a dolgozók sora.

<p>Nagy a mű. Hogy férne ilyen szűk kapun,<br>
melyen kétoldalt porló istenek<br>
fehér szemükkel ki-be libegő<br>
bankárok után elmerengenek?

<p>Töredeznek a világ pántjai.

<p>Meg fogjuk alkotni csiszolt kövön<br>
a dolgozók finom fém-államát –<br>
mint bérházon az énekszó, belülről a jel,<br>
darabos arcukon úgy suhan át.

<p><small>1930-as évek eleje</small>

</div>
</article>

<article id=fagy>
<div class=vers>

<h2>Fagy</h2>

<p>Töprengett ősszel szilajon,<br>
havazna gondolkodva most<br>
s kemény fagy tiszta ablakán<br>
dobol az ingerült idő.

<p>Bankárok és tábornokok<br>
ideje ez, jelen idő,<br>
ez a kovácsolt hideg,<br>
e villanó, e kés-idő.

<p>A csördülő ég vasban áll.<br>
Ez a fagy átszúr, döf tüdőt,<br>
rongy mögött meztelen kebelt –<br>
köszörűn sikoltó idő.

<p>Mögötte mennyi hallgatag<br>
hideg kenyér és pléhdoboz,<br>
megdermedt dolgok halmaza –<br>
kirakat-üvege-idő.

<p>És kiáltoznak: „Hol a kő,<br>
hol az a deres vasdarab?<br>
Vágd bele! Zúzd be! Lépj belé!…”<br>
– – Milyen idő – – milyen idő – –

<p><small>1931. dec./1934</small>

</div>
</article>
</div>
<script src=jquery-1.10.2.min.js></script>

<script src=jquery.search.js></script>
<script>
$('details').details();
$('html').addClass($.fn.details.support ? 'details' : 'no-details');
</script>