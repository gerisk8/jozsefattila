<!doctype html>

<html lang=hu>

<meta charset=utf-8>
<title>Rögtönzések – József Attila összes versei | MEK</title>

<link href=favicon.ico rel="shortcut icon" sizes=16x16>
<meta content="width=device-width, initial-scale=1" name=viewport>
<link href=main.css rel=stylesheet>
<!--[if lt IE 9]><script src=html5shiv-printshiv.js></script><![endif]-->

<header>
<img src=jozsef-attila.jpg alt height=291 width=207>

<h1 id=targymutato><a href=index.html title="Vissza a főoldalra">József Attila <span>összes versei</span></a></h1>

<ul class="form search">
<li>
<form id=search role=search>
<label for=verskeres>Vers keresése cím szerint:</label>
<input id=verskeres placeholder="Vers keresése …" type=search>
</form>
</ul>

<ul id=talalat></ul>
<nav role=navigation>
<ul>
<li class=top><a href=rogtonzesek.html#targymutato title="Vissza az oldal tetejére">↑</a>
</ul>
</nav>

</header>
<div role=main>

<h1 class=ev id=rogtonzesek>Rögtönzések</h1>

<article id=csokol-attila>
<div class=vers>
<h2>(Csókol Attila …)</h2>

<p>Csókol Attila, a hírneves költő,<br>
melyet nem szül kettő,<br>
sőt három emberöltő.<br>
Attilának tetszik ének, tánc és séta,<br>
Ő az édes szavú aranyos poëta,<br>
hozzá más költő csak analfabéta.

<p><small>1921. febr. 20.</small>
</div>
</article>

<article id=a-hit-boldogit>
<div class=vers>
<h2>A hit boldogít</h2>

<p>Belép a szép nő páholyába,<br>
Csupa arany, fény, ragyogás,<br>
Mosolygva bókol erre, arra –<br>
A jobb körökben így szokás.

<p>És a mosoly egy sugarkája<br>
A karzatig föl érkezik,<br>
És egy diák ott elfelejti,<br>
Hogy rongyos és hogy éhezik.

<p><small>1921 [?]</small>
</div>
</article>

<article id=a-noi-sziv>
<div class=vers>
<h2>A női szív</h2>

<p>A női szív tömeglakás –<br>
Tömeglakás, mi lenne más.<br>
Elfér benne a sok bolond,<br>
Aki nőért könnyet is ont.

<p>Emezt ide, amazt oda,<br>
Kamráit cellákra osztja.<br>
Ez kimaradt! – a patvarba,<br>
Nosza gyorsan a pitvarba!

<p>S nekem ó jaj szegény fejem!<br>
Hol is lészen az én helyem?<br>
Tele kamra, tele pince,<br>
Számomra hely vajon nincs-e?

<p>A hölgy felel s halkan nevet,<br>
Halkan nevet s mond egy nevet.<br>
– Kérem uram helyet akar?<br>
Ad majd a lakáshivatal!

<p><small>1921 [?]</small>
</div>
</article>

<article id=hull-a-level>
<div class=vers>
<h2>(Hull a levél …)</h2>

<p>Hull a levél a fáról,<br>
Elmegyek én e tájról,<br>
Elmegyek én messzire,<br>
El a világ végire.

<p>Nékem nincs még szeretőm,<br>
Nem adott a Teremtőm.<br>
Elmegyek hát keresni,<br>
Szeretnék már szeretni.

<p><small>1922. febr. 13.</small>
</div>
</article>

<article id=tusikanak>
<div class=vers>
<h2>Tusikának</h2>

<p>Mint ibolyák, a férfikebelben a szív kivirágzik,<br>
S mint ibolyák rejtve este magába susog.

<p><small>1922. ápr. 2.</small>
</div>
</article>

<article id=esik-eso-magyar-foldre>
<div class=vers>
<h2>Esik eső magyar földre …</h2>

<p>Ad notam: <i>Kossuth Lajos azt üzente</i> …

<p>Esik eső magyar földre<br>
Kossuthnak is hull a könnye,<br>
Hull a könnye keserüen,<br>
Kossuth Apánk sír a mennyben,<br>
Magyar népén, árvaságán,<br>
<span class=s>Elveszett honán.</span>

<p>Szétszaggatott édes honunk<br>
Kebeléről síró jajunk<br>
Kossuth szivét hasogatja:<br>
Hejh, nem vigad a magyarja!<br>
Magas mennyből magyar földre<br>
<span class=s>Hull Kossuth könnye.</span>

<p>Ha majd egyszer Kossuth lejön –<br>
Átrohanunk vizen, tüzön!<br>
A Magyarhon ismét szép lesz,<br>
Méltó Kossuth véreihez,<br>
Csak ne csüggedj édes Hazánk:<br>
<span class=s>Jön Kossuth Apánk!</span>

<p><small>1922. okt. 22.</small>
</div>
</article>

<article id=balogh-joskanak>
<div class=vers>
<h2>(Balogh Jóskának …)</h2>

<p>Balogh Jóskának, kenyeres-kujon pajtásomnak,<br>
Aki úgy pendül egy húron velem<br>
Miként H mellett az A.<br>
Micsoda disszonancia!<br>
Alvó Titánt legyecske így gyötör:<br>
Tagadja, hogy versem mily gyönyör.<br>
Fülébe zengem büszke rímeit,<br>
De ő dicséri rossz galambjait<br>
S hogy zseni vagyok el nem ösmeri<br>
Pedig naponta bömbölöm neki!

<p><small>1922. dec.</small>
</div>
</article>

<article id=aldott-legy-jo-magyarorszag>
<div class=vers>
<h2>Áldott légy, jó Magyarország!</h2>

<p>Te voltál áldott menedékünk<br>
Mikor ránk zúdult száz baj és gonosz<br>
És most szívünk hálára békül<br>
Ma felköszönt az elfáradt orosz:<br>
Üdvözlégy, áldott légy, jó Magyarország!

<p>Szegény, kifosztott Hungária<br>
Magadhoz vettél árva gyermeket<br>
S jóságodért nem adhatunk mást<br>
Csak forró, hálás, áldó sziveket:<br>
Üdvözlégy, áldott légy, jó Magyarország!

<p><small>1923. febr. 18.</small>
</div>
</article>

<article id=galantai-batyamnak>
<div class=vers>
<h2>Galantai bátyámnak</h2>

<p>Szabó Dezsőt olcsón adja –<br>
Fogadok egy se marad itt<br>
Csak az a kár – öregapja! –<br>
Drágán méri az Adyt.

<p><small>1923. júl. 4.</small>
</div>
</article>

<article id=hajnali-tiz-ora>
<div class=vers>
<h2>(Hajnali tíz óra …)</h2>

<p>Hajnali tíz óra, dübörög a vekker,<br>
Sári piacra mén, kezében a cekker,<br>
Kezében a cekker, én meg irodába,<br>
Ottan is, ottan is hinzelő szobába.

<p>Belég a szalvétán, pénztárkönyv a párnán,<br>
Hejh de elfáradni – vecsernyére várván,<br>
Öreg írógépek fáradt kopogása<br>
Mind az én kedvemnek hazavágyó mása.

<p>Egy nagy asztal mellett szunyadnak,<br>
Vagy öles késekkel uzsonnát ragadnak,<br>
Hejh pedig üresen, vagy félig rakottan<br>
Restanciás pócok roskadoznak –

<p>S mégis feltünik a vacsorapénz-csillag<br>
És a kövér könyvek nagy vígan kinyílnak,<br>
Kinyílnak, harsognak – Jut tán bőven tinta,<br>
Ez isteni nedű poros lapjainkra.

<p><small>1923 [?]</small>
</div>
</article>

<article id=homonnai-ibinek>
<div class=vers>
<h2>Homonnai Ibinek</h2>

<p>Ugye még csak virág a csokoládé kéne,<br>
S hogy új cipő vigyen a legény elébe,<br>
Hogy bálból a mama otthon ne marasszon,<br>
De szeme ablakán már kihajlik az asszony.

<p><small>1924. jan. 5.</small>
</div>
</article>

<article id=az-orok-polyphemos>
<div class=vers>
<h2>Az örök Polyphemos</h2>

<p class=ajanlas3><small>Kemény Sándornak</small>

<p>Polyphemos hajdan mögötte mind,<br>
Ha mélaszáju emberekre bukkant<br>
A fáraó előtt egy szó se mukkant<br>
S hallgatva bujt el szent mögötte mind.

<p>Középkor. A világ egy szeme int,<br>
Császár, vagy pápa s várakban, odúkban<br>
Hízelgők nyelve lyukat fúr urukban<br>
És napjainkban hódolnak megint.

<p>Az úr ha jön, szőnyeget, zászlót s ingó<br>
Pokrócot minden ablak ő felé hoz,<br>
Igy üdvözölsz kilógó fakult nyelvvel

<p>Mikor combom ugy reng, miként a hintó<br>
S reád kacsint belőle sárga szemmel<br>
A rőtszakállu, roppant Polyphemos.

<p><small>1924. jan. 9.</small>
</div>
</article>

<article id=a-spenot>
<div class=vers>
<h2>A spenót</h2>

<p>Nagy, méla bánat alvad a szivemben<br>
A tányér fenekén meg a spenót<br>
Mint vén kisasszony, nyugovóra hajolt<br>
Porcellán-álmu kínos enyhületben

<p>Bús gőze száll, mint sóhajtás ha lebben<br>
Vánnyadt ajakról várva a hajót,<br>
Melyről az irígy, szűk szavú derót<br>
Húsz éve adott hírt, csóknál is szebben.

<p>Azóta vár szegény a sír-gyomorra,<br>
És lassan süllyedeznek a napok,<br>
Ó szerelem, tejföl, tojás és orja!

<p>Kit szalvétámba titkon kaparok,<br>
Mig szívemről verejték-csöpp aláhull,<br>
Mint bús magad a szenvedő kanálrul.

<p><small>1924. január</small>
</div>
</article>

<article id=mancinak-es-miskanak>
<div class=vers>
<h2>Mancinak (és Miskának)</h2>

<p>A kenyeret s a csókot hirdetem<br>
Két testvér-tornyát a teljesülésnek<br>
Öregek, ifjak vágyódnak velem,<br>
A rohanók és akik mindig késnek.

<p>Mert elapad a lélek és a vér<br>
Ha a szárazság marja ajkainkat<br>
S hová már a napfény sohase ér,<br>
A szívbe a bú sötét lombot ingat.

<p>Mert szent a lány, ki asszony lesz s a csók<br>
S kiből a kenyér megterem: a férfi.<br>
Mint tavasz-délben szálló kócsagok<br>
Kiknek útját a végtelenség méri:

<p>Ugy szállnak ők a boldogságba el,<br>
S szavukra mámoros isten felel.

<p><small>1924. jan. 22.</small>
</div>
</article>

<article id=a-multkor-szerda-este>
<div class=vers>
<h2>(A multkor, szerda este …)</h2>

<p>A multkor, szerda este ángyikám,<br>
Mikor a sötét ásitott az égen,<br>
Ugy féltem, igen, most másodikán,<br>
Mikor halk szava odajött elébem.

<p>Aludtak már a rétek és a ház,<br>
A szunyograj bús füleimbe zsongott<br>
S tudtam, itt aztán a halál tanyáz,<br>
Mert térgye reszketett, mint kint a lombok.

<p>És meghalt akkor szegény ánygyikám<br>
S öregen magam láttam ott heverni<br>
És sírtam, igen, most másodikán,<br>
Mint kisgyerek, kit nagyon szoktak verni.

<p class=ajanlas3><small>Kosztolányi Dezső</small>

<p><small>1924. jan. 29.</small>
</div>
</article>

<article id=tettamanti-belanak>
<div class=vers>
<h2>[Tettamanti Bélának]</h2>

<p>Ki itt ha is csak félig üdvözül,<br>
Mert nagy a bűne: Idecsöppent<br>
A jövendő emberek közül,<br>
Akik láttatván is, látnak:<br>
Tettamanti Bélának szeretettel.

<p><small>1924. jan. 30.</small>
</div>
</article>

<article id=mint-orok-keservet>
<div class=vers>
<h2>(Mint örök keservet …)</h2>

<p>Mint örök keservet<br>
Irta ezt a verset<br>
Az ördög-motolla,<br>
Juhász Gyula tolla,<br>
Ki vala nagy búban<br>
Szíves háborúban.

<p><small>1924. okt. 4.</small>
</div>
</article>

<article id=gugyu-gugyu>
<div class=vers>
<h2>Gügyü, gügyü …</h2>

<p>Gügyü, gügyü Döncike,<br>
Nékem is van lányom,<br>
Éppen mint te picike,<br>
Meglátom a nyáron.<br>
Húszesztendő, recece,<br>
Asszony lesz a Döncike,<br>
Lány marad a lányom,<br>
Neki is lesz picike,<br>
Éppen mint a Döncike,<br>
Dajka lesz a lányom,<br>
Gügyü most még picike,<br>
Megfujtom a nyáron.

<p><small>1925 nyara</small>
</div>
</article>

<article id=jutka-verse>
<div class=vers>
<h2>Jutka verse</h2>

<p>Kislány ő még, a mamája nyujtózkodva karjára veszi,<br>
Odahajol az arcához, az őzek dalát beszélik el néki szemei,<br>
A villamosok hajnali csengését, meg a legmagosabb fenyőfa csúcsát,<br>
Kék lángocska lobban ott föl, mutatja a nagy fenyő utját,<br>
Ő a fenyőfa akarata, odaszól a fának: Nőssz-e már?<br>
Tudsz te nőni, hát még hogy a kisgyereknek homlokából rád száll<br>
<span class=s>a madár,</span><br>
Néked kinálja ceruzáját a kisgyerek, ugy tipeg által a folyó tükrén,<br>
Ugrándozva várja mamája, eléje megy sebesen, büszkén,<br>
Ahogy lehajol az árban, melle csengve a habokba ér –<br>
Mögötte meg szőke halomba kereken frissen hull, száll a kenyér.

<p><small>1926. márc.</small>
</div>
</article>

<article id=hont-erzsinek>
<div class=vers>
<h2>[Hont Erzsinek]</h2>

<p>Tréfás személyek előttem komoly dolgokat mondottak,<br>
mögöttem lévő magam sem vagyok<br>
nálamnál kissebb állít meg mindig végén a soroknak<br>
akit ti nőnek neveztek s aki titokban is csak néha tesz nagyot<br>
ám bocsánatos kérés kell itt, ő az aki fölénekli rejtelmeimet<br>
s bár megfelelni nem tud senki az ő húsa az ő csontja tudja hogy<br>
<span class=s>minek</span><br>
s bár életem ének volna, dolgok dolga, hogy ő énekel<br>
s az én szivem az elejtett nem tehet mást minthogy fölemel<br>
hozzáemel gyönyörűket, nagyokat, mik hiábavalók<br>
és lehet tán összekötnek emez égi idegen adók<br>
és ha Erzsinek is mondom több ő nekem és ha Attilának mond is<br>
<span class=s>kevesebb vagyok</span><br>
s bár ezek itt emléksorok szivemben én magamra hagyott<br>
kell hogy messze elhajoljak hűs kezétől – homlokom csak üszköljön<br>
<span class=s>tovább –</span><br>
itt ez idegen papíron; de mi Bözsi álljunk, szálljunk, egy kettő odább<br>
mert hogy még gyerekek volnánk, Attila majd verseket ir szépet és<br>
<span class=s>sokat,</span><br>
Bözsi pedig elénekli nagyon szépen a folyóktól hallott titkokat.

<p><small>1926. szept. 23.</small>
</div>
</article>

<article id=du-feu lang=fr>
<div class=vers>
<h2>(Du feu …)</h2>

<p>Du feu en oranges<br>
toi la langue inconnue des anges<br>
mon amie ne me laisse pas<br>
continuer cette baisse-lù dans mes reves<br>
des dieux<br>
maintenant aussi<br>
du goût des oranges sur mes lèvres<br>
sans sens et sans souci.

<p><small>1926</small>
</div>
</article>

<article id=petite-jeanette lang=fr>
<div class=vers>
<h2>(Petite Jeanette …)</h2>

<p>Petite Jeanette,<br>
Floraison des cieux!<br>
Je vous recherche toujours dans mon désir et dans mon lit qui est<br>
<span class=s>encombré par M. Takács!</span><br>
Toi mon matin le plus bleu!<br>
Eau fraîche, oiseau, miroir des aveugles!<br>
Numéro de téléphone inoubliable!<br>
Chameau d’or dans ma vie comme le Sahara<br>
Des scarabées traversent mon coeur quand je ne peux pas tenir tes<br>
<span class=s>mains!</span><br>
Ô toi, trois espoirs de ceux qui râlent!<br>
Qui es-tu, toi qui me remplis?<br>
Qui es-tu, toi qui ne me connais pas?<br>
Je voudrais te donner quatre verres de mon vin de mon eau de mon<br>
<span class=s>lait de mon sang!</span><br>
Le Saturne doit planer au-dessus de ta tête toujours toujours avec<br>
<span class=s>mes yeux qui te regardent</span><br>
Il faudrait incendier Paris que l’on puisse te voir en clarté divine!<br>
Ô bibation de rosées!<br>
Toi ma portion la plus belle de pommes frites! –<br>
Est-ce que vous savez déjà ce que veut indiquer le mot: gentil?

<p>Payen<br>
Votre payen<br>
Ma petite<br>
Je suis votre payen

<p lang=hu><small>1927. márc. 5.</small>

</div>
</article>

<article id=je-dois lang=fr>
<div class=vers>
<h2>(Je dois …)</h2>

<p>Je dois<br>
te demander si tu m’aimes<br>
de voir ,<i>par dela</i>’ mon poème<br>
hongrois<br>
qu’il faut remettre a Rubin même<br>
dont à la santé je bois.

<p lang=hu><small>1927. júl. 17.</small>
</div>
</article>

<article id=ma-lucie lang=fr>
<div class=vers>
<h2>(Ma Lucie …)</h2>

<p>Ma Lucie,<br>
<span class=s>la lettre que j’écris aujourd’hui</span><br>
sera écrite en vers à cause du grand ennui<br>
qui me trouve ici le bruit sourd de la mer,<br>
faisant plus solitaire en le coeur l’homme amer.

<p>Les petits bourgeois ont une vie d’autobus<br>
et les grands combattants ont des astres en obus –<br>
je vis sans tout ça sous le prétexte d’études<br>
et j’mourrai moi aussi mais moi en solitude.

<p>Sans me préoccuper de donner à ma lettre<br>
une portée importante et sans vouloir me mettre<br>
à prier d’expliquer, ma Lucie (de manière<br>
qu’explique à ses enfants leurs châtiments la mère)

<p>que: „Quelle soit la cause t’indiquant m’interdire<br>
de garder ma barbe qui n’met personne en ire<br>
sauf toi: à l’avance déjà tu t’en occupes<br>
bien que les écossais puissent porter leurs jupes.

<p>Eh bien sans prier d’expliquer ta colère,<br>
c’que je laisse croître c’est ma barbe la plus chère<br>
et si tu la coupais comme un pal’ron de veau<br>
je la ferai pousser à Szeged de nouveau.

<p>Maintenant que soit plus large l’ordre du jour<br>
j’accuse que l’<i>e</i> muet se prononce toujours<br>
dans les vers même alors qu’ils seraient si charmants<br>
que celui merveilleux que tu lis à présent.

<p>Il n’en faut excepter que les cas d’hiatus<br>
por lequel éviter on l’élise  …………<br>
en outre c’est aussi hiatus dans mon vers<br>
que je n’ai pas de rimes avec une valise.

<p>Etus vit et grandit se réjouit ma foi!<br>
moi je voudrais manger un potage une fois.<br>
Lesquels j’ai écrits le vingt-neuf juillet à l’an<br>
de dixneuf cent ving-sept à Cagnes en m’ennuyant.

<p>Je viens de recevoir mille Francs ta remise<br>
j’empaquette déjà mes caleçons et chemises,<br>
je vais comme mon aïeul alla en Walhalla<br>
pour ce voyage-ci sois mon maître, Allah!

<p lang=hu><small>1927. júl. 29.</small>
</div>
</article>

<article id=ha-sziu-volnek>
<div class=vers>
<h2>(Ha sziú volnék …)</h2>

<p>Ha sziú volnék, tervelhetnék<br>
hajamba most egy színes tollat<br>
kis mellét most mossa meg Éva<br>
és a bútorok halkan kopnak –

<p><small>1927. nov.</small>
</div>
</article>

<article id=esoben>
<div class=vers>
<h2>(Esőben …)</h2>

<p>Esőben, rügyező ágak közt,<br>
Reszketek érted,<br>
Náthulok érted!

<p><small>1928</small>
</div>
</article>

<article id=a-nyakaba-kek-koto>
<div class=vers>
<h2>(A nyakába kék kötő …)</h2>

<p>A nyakába kék kötő –<br>
mit kötsz, mit kötsz, könyvkötő?

<p>Kötök, kötök, Bibliát,<br>
Bakunint és Pék Gyulát.

<p>Ej, de bütykös a kezed –<br>
mit mond Bakunin neked?

<p>Bütyök van a kezemen,<br>
gyémánt van a szivemen.

<p><small>1928. szept. 20.</small>
</div>
</article>

<article id=ringelnatz-morgenstern-szellem>
<div class=vers>
<h2>Ringelnatz Morgenstern, avagy<br>a szellem diadala napjainkban</h2>

<h3 class="bev2"><small>Utile cliché</small></h3>

<p>Az ágy mellett két éjjeli<br>
Szekrény áll cipővel teli,<br>
<span class=s>Két-két pár lábbeli</span><br>
<span class=s>Jutna</span><br>
Mindegyiknek, ha járni tudna.

<p>Ha két bús kenguru bemegy<br>
S a balsó szekrényre az egy-<br>
<span class=s>Ik árnyával elegy</span><br>
<span class=s>Mászik,</span><br>
Akkor magosabb, mint a másik.

<p class=alcim>Szerzette: Márthy Nagyobb Öröme<br>
geschrieben von Öröm Nagyobb von Márt

<p><small>1928. szept. 30.</small>
</div>
</article>

<article id=ringelnatz-morgenstern-nepdal>
<div class=vers>
<h2>Népdalok à la Ringelnatz Morgenstern</h2>
<div class=vers>
<p>A rókának ha volna szárnya,<br>
Ej-haj levegő-égben járna,<br>
<span class=s>Bizony.</span>

<p>Gonosz nadrág! Ha esze volna,<br>
Ej-haj a gatyára gondolna,<br>
<span class=s>Bizony.</span>

<p>A Duna gombostű ha volna<br>
Ej-haj, gomblyukam mögött folyna,<br>
<span class=s>Bizony.</span>

<p>S ha én fejem teteje volnék<br>
Ej-haj, ily okosan dalolnék,<br>
<span class=s>Bizony.</span>

<p class="ajanlas3 alcim">Okos Bárányka

<p><small>1928. szept. 30.</small>
</div>
</div>
</article>

<article id=allegorie>
<div class=vers>
<h2>Allégorie</h2>

<p>A gyenge bokor levelét<br>
fátyolba burkolá a dér,<br>
jaj, nemsokára itt a tél,<br>
a bokorugró hócseléd.

<p>Pamutszoknyáját a ledér<br>
fejünkre boritván cselét<br>
ködökből szövi és csalét<br>
a zsíros, pirítós kenyér.

<p>Csuszkás az erdei fenyér,<br>
min medve korcsolyáz eléd,<br>
üres két mancsa bús tenyér.

<p>S mint munkabér potyog beléd:<br>
a nyár az egekben henyél,<br>
mig szíved főzi ételét.

<p class="ajanlas3 alcim">Sonnet, Alphonse de Sociales.

<p><small>1928. szept. 30.</small>
</div>
</article>

<article id=axioma>
<div class=vers>
<h2>Axióma</h2>

<p><span class=s>Ha kétszer annyit ennél,</span><br>
mint amennyit nem ennél<br>
ha éhes volnál, akkor jól<br>
<span class=s>volnál lakva.</span><br>
<span class=s>chateaustresemann</span><br>
<span class=s>avagy </span><br>
<span class=s>Burgbriand</span><br>
<span class=s>étekfogó</span>

<p>Maxima: Il y a des hommes qui ont des neveus<br>
<span class=s-ax>et des nièces et pantallon noire, et</span><br>
<span class=s-ax>des autres.</span>

<p><small>1928. szept. 30.</small>
</div>
</article>

<article id=szonettjatek>
<div class=vers>
<h2>[Szonettjáték]*</h2>

<h3><small>Cézár Galliában</small></h3>

<p>Szemén a pontos ősi <i>szemüveg</i><br>
levette most s mig François <i>balrament</i><br>
hogy visszahozza rajzát hol <i>Lübeck</i><br>
főterén árvul az ó <i>parlament</i>

<p>ő jobbratért s unottan szólt: <i>kapus!</i><br>
bús vendégemnek megint nincs <i>dohány</i><br>
s érezte hogy nő rossz lábán a <i>vad hus</i><br>
és tudta, megint megcsalá <i>a lány!</i>

<p>Szemén megrezdült ám a <i>pilla most</i><br>
s kék fénnyel telt meg a polgári <i>hajlék</i><br>
és szólt: kedvesem, vegyen <i>villamost</i>

<p>és vigye vállát melyre sírva <i>hajlék</i><br>
Cézár Birotteau szívedből <i>kimosd</i>!…<br>
S félóra mulva: pincér, <i>szivarost!</i>

<h3><small>Reggeli ájtatosság</small></h3>

<p>Ó, hagyj Uram még igy feküdni <i>hasmánt</i><br>
csak egy kicsit és jöhet a <i>fuszekli</i><br>
A számtantanár bús szemét te <i>szedd ki</i><br>
s torkát szorítsa össze jól a <i>vaspánt</i>

<p>Ha jót is mondok, azt mondja <i>nem áll!</i><br>
és néki mindig piszkos a <i>füzet</i><br>
szünet ha jön vigyázóval <i>üzet</i><br>
miatta szenved itt egész <i>Revál</i>

<p>Hozzád esd a gyerek fölnyujtott <i>ujja</i><br>
Add hogy legyen nehány szines <i>skatullya</i><br>
padomban s ő ne kérdhesse: <i>mi az?</i>

<p>Add hogy a leckét a diák jól <i>fujja</i><br>
és címez minket és ez a <i>cim az</i><br>
hogy: mars helyedre ostoba <i>pimasz!</i>

<p class=alcim2>Egy Modiano-cigarettapapir elszakadt

<p><i>Ó hol vagyon a régi</i> kelta már<br>
<i>Aki e fánál mely vadul</i> kereplett<br>
<i>A hősi korban egykoron</i> szerep lett<br>
<i>S amely fából egy megveszett</i> tanár

<p><i>Papirost gyártott ó a vad</i> szamár!<br>
<i>Címed öcsém hogy engem</i> meglepett<br>
<i>Nem tagadom, de Múzsám még</i> e leplet<br>
<i>Letépi mert ó tudd meg hogy</i> ma szár-

<p><i>S virágtalan száll füstöm, ó de</i> Vác<br>
<i>Dutyijja őrzze testedet s</i> sokác<br>
<i>Dalok ringassák füst helyett a</i> kósza

<p><i>Gondokat el! Milyen</i> alakiság!<br>
<i>Cigarettámnak füstje szép</i> kis ág<br>
<i>Lombjai közt egy halovány</i> kabóca

<p class=alcim2>A másodfokú függvények egyenletei

<p><i>Drukkoltam, s szólék: </i>„Szent Konstantin, ápolj!<br>
<i>Tedd, ne hijjon ki</i> Szemere Elek!”<br>
<i>Ő szólít mégis</i> erre felkelek<br>
<i>Mért vagy oly messze ó</i> Konstantinápoly

<p><i>S keblemben mint</i> berekben kele vész<br>
<i>Szivem zajdult mint</i> bukaresti banda<br>
<i>Őrült leszek:</i> „A luk ha festi randa”<br>
<i>Mondám s aztán:</i> a gyerekben kelevéz

<p><i>Boldog diákkor, melyről ama</i> Salmon<br>
<i>Müvéből annyit olvasék mig</i> malmom<br>
<i>Zakatolt, s szólt:</i> csiribiri fitty

<p><i>Szinház volt ez, szinház,</i> Beregi eridj<br>
<i>tanárom ellen kezedben</i> horoszkóp<br>
<i>S vágd kupán: ő egy vérszivó</i> gonosz pók

<p><small>1928</small>

<p class=bev3>* A dőlt betűvel szedett szövegrészeket Illyés Gyula írta.
</div>
</article>

<article id=kerek-asztal>
<div class=vers>
<h2>Kerek asztal</h2>

<p>Óh kerek világ kerek asztala,<br>
éhesen ültem én melletted mindig.<br>
Terülj most nékem, kezemből behinti<br>
szürkeséged rózsák zuhataga.

<p>Terülj most nékem. Ült-e valaha<br>
eléd bosszús istent rendelő vendég?<br>
És könyökölt-e így? Tudod-e nemrég<br>
szivem vérfoltos abroszod vala.

<p>És teritettem rajta mindeneknek,<br>
faló farkasnak, öklendő ölebnek<br>
s most itt révedek rajtad éhesen.

<p>Mondd, megdicsérnél-e, ha szólni tudnál?<br>
Vagy lábaiddal tőlem messze futnál,<br>
hogy ne boruljak asztalomra sem?

<p><small>1928</small>
</div>
</article>

<article id=wolke lang=de>
<div class=vers>
<h2>Wolke</h2>

<p>Dur wirst nicht meine Frau sein,<br>
du wirst leicht sein wie eine Wolke.<br>
Ich schliesse mich ins Feld herein,<br>
dass ich dich da erwarten sollte.

<p>Du wirst herkommen in mein Haus,<br>
in mein sehr kühles ohne Dach dann:<br>
Ich werde traurig, wie die Maus,<br>
auf die es regnet, leise, langsam.

<p lang=hu><small>1928 vége</small>
</div>
</article>

<article id=pauvre-plaint-chant-mechant lang=fr>
<div class=vers>
<h2>Pauvre plaint-chant méchant</h2>

<p>Le coeur est tard car Dieu est lourd,<br>
plus lourd qu’un mort –<br>
Je ne suis plus jaloux balourd,<br>
qui chante sur les champs et court<br>
s’évaporant sous le ciel gourd<br>
et souffre fort,

<p>paysan chargé de Dieu, qui sème,<br>
c’est qui je suis,<br>
je ne fais pas de bruit même<br>
je ne savais jamais s’il m’aime,<br>
mais je le suivrai s’il m’aime<br>
personne puis.

<p>Tilinkó retrouvé, – cassez<br>
le de nouveau: il est étranger,<br>
il n’a souffert beaucoup qu’assez,<br>
il est en toi, il est en danger.

<p lang=hu><small>1928 vége</small>
</div>
</article>

<article id=somogyi-lolinak>
<div class=vers>
<h2>Somogyi Lolinak</h2>

<p>A világ elfáradt már szagosodni. Unta,<br>
hogy mifenének tettem asztalomra.<br>
S igyekezett árnyékot vetni,<br>
nagyobbat mint a kertben<br>
s elfáradt, mikor nem néztem oda.<br>
De észrevettem.

<p>És nógattam a bimbót: nyilj ki!<br>
kezemből virágozva hullj ki,<br>
virág-világ!<br>
Ej, ködben élünk! hullj derengvén:<br>
szivem felé fordulva gyengén, –<br>
no, bátorság, hisz van még jóbarát –<br>
óh nem az Isten, nem. De Somogyi<br>
Lolli vigyáz reád. –

<p class=alcim>azért írtam ezt néki,<br>
igaz barátsággal és szeretettel.<br>
<span class=sorbe-somogyi-lolinak>Attila</span>

<p><small>1929. febr. 20.</small>
</div>
</article>

<article id=farago-sarinak>
<div class=vers>
<h2>[Faragó Sárinak]</h2>

<p>Az nem lári-fári,<br>
Hogy Faragó Sári<br>
Meghódított sok alakot,<br>
És sok szívet átfaragott.

<p><small>1929. okt.</small>
</div>
</article>

<article id=illyes-gyulanak>
<div class=vers>
<h2>Illyés Gyulának</h2>

<p>Minket, Gyuszi, szeretni kell<br>
s engem tán jobban s láthatóbban.<br>
Ki vassal szerelmet mível,<br>
az földet mível parasztsorban.<br>
Mi föld vagyunk s ha meghalunk,<br>
minket nem is kell eltemetni,<br>
de addig addig el kell minket<br>
az Istenek elől szeretni.<br>
Igy egymás nélkül kódorogva<br>
fojtott dühünk az égbe száll –<br>
s a fojtott düh az Isten lelke,<br>
s az Isten földet nem kapál.

<p><small>1929 [?]</small>
</div>
</article>

<article id=odvas-fogban>
<div class=vers>
<h2>(Odvas fogban …)</h2>

<p>Odvas fogban guggol az idő;<br>
messze tekint fájdalmunk fölött

<p><small>1929 [?]</small>
</div>
</article>

<article id=kinalgato>
<div class=vers>
<h2>[Kínálgató]</h2>

<p>Hé vendégek, a begyetek!<br>
Nehogy mindent megegyetek!

<h3><small>Kínálgató</small></h3>

<p>Ne feledd, hogy régi szabál:<br>
Csak mértékkel egyél, igyál.<br>
Kövérség korai vénség,<br>
Tehát móddal ó vendégség.<br>
Az angyalok sose esznek<br>
Mégis gyönyörűek lesznek.

<h3><small>Étkek áradata</small></h3>

<p><span class=alcim>Tea csigaleves módra</span><br>
<span class=s3>E levestől mennek falnak</span><br>
<span class=s3>Kik belőle sokat falnak.</span>

<p><span class=alcim>Hideg fogas</span><br>
<span class=s3>Cúgot kapsz a halevéstől,</span><br>
<span class=s3>Nemcsak soktól, de kevéstől.</span>

<p><span class=alcim>Halmajonez</span><br>
<span class=s3>Majonezből bármily kevés,</span><br>
<span class=s3>Harmadnapos hideglelés.</span>

<p><span class=alcim>Töltött tojás Casinomódra</span><br>
<span class=s3>Hajh a tojás nehéz falat!</span><br>
<span class=s3>Ezt mondja a tapasztalat.</span>

<p><span class=alcim>Csirkesaláta</span><br>
<span class=s3>Füled szaggatja a csirke.</span><br>
<span class=s3>Ebbe őrült bele Kirke.</span>

<p><span class=alcim>Hideg rosztbif körítve</span><br>
<span class=s3>Rosztbif reuma forrása,</span><br>
<span class=s3>Aki eszi, kárát lássa.</span>

<p><span class=alcim>Pulykamell jó asszony módra</span><br>
<span class=s3>Pulykamelltől hull a hajad,</span><br>
<span class=s3>Jobb tehát ha tálban marad.</span>

<p><span class=alcim>Kappansült körítve</span><br>
<span class=s3>Szeplőt szaporít a kappan,</span><br>
<span class=s3>Nem viszi le semmi szappan.</span>

<p><span class=alcim>Uborka és salátafélék</span><br>
<span class=s3>Ludtalpat kapsz uborkától,</span><br>
<span class=s3>Ne is égy belőle mától.</span>

<p><span class=alcim>Torták és édességek</span><br>
<span class=s3>Torta hájat nevel búra:</span><br>
<span class=s3>Biztos a karlsbadi kúra.</span>

<p><span class=alcim>Pogácsák és sós sütemények</span><br>
<span class=s3>Pogácsától kezed reszket,</span><br>
<span class=s3>Vegyed tudomásul eztet.</span>

<p><span class=alcim>Feketekávé</span><br>
<span class=s3>A fekete török átok –</span><br>
<span class=s3>Dehát úgyis megisszátok …</span>

<p><span class=alcim>Ürmös és ringató borok</span><br>
<span class=s3>Megmondták az apostolok,</span><br>
<span class=s3>Nem inni valók a borok.</span>

<h3><small>Bucsúztató</small></h3>

<p>Im hát aki mértéklettel<br>
szórakozott az étkekkel,<br>
s meg nem roggyant keze-lába,<br>
jöhet a táncoskolába.<br>
Járjuk, mint a szél a pusztán,<br>
fölfrissülünk majd káposztán,<br>
káposztának is a levén,<br>
mint a beduin a tevén.<br>
(E hasonlat egyéb hián,<br>
nem történt csak a rím mián.)<br>
S ha még fogát feni falánk, –<br>
frissen sül a farsangi fánk,<br>
kivül piros, belül foszlik,<br>
míg a vendég el nem oszlik.<br>
S aki panasszal van bajba’,<br>
menjen a sóhivatalba!

<p><small>1930. márc. 25.</small>
</div>
</article>

<article id=nagy-lajosnak>
<div class=vers>
<h2>[Nagy Lajosnak]</h2>

<p>Lajos, ha szépség köll, tömény,<br>
azért vagyok itt, költöm én<br>
és így lesz szép e költömény.

<hr id=zoologus-ha>

<p>Zoológus ha sürög-forog,<br>
megtudhatja: vannak farok,<br>
amelyeken nem nő farok.

<p><small>1932. jún.</small>
</div>
</article>

<article id=ige>
<div class=vers>
<h2>[IGE]</h2>

<p>Kezdetben volt Pakots,<br>
aztán lőn az Ige.<br>
Köztünk Ő a kapocs,<br>
azért jöttünk ide.

<p><small>1932. szept. 10.</small>
</div>
</article>

<article id=az-uj-honorhoz>
<div class=vers>
<h2>Az új honőrhöz!</h2>

<h3 class=bev2><small>Egy jólsikerült játszma emlékére</small></h3>

<p>Megszülettél lábbal, kézzel,<br>
távirati rövidséggel.<br>
Szlemmet szoktak így csinálni:<br>
nem tudtak kilicitálni.<br>
Te sem győzted jószíveddel – mi? –<br>
a mamának kibicelni,<br>
untad a sok link bemondást,<br>
pikk helyett a káróbontást.<br>
S fölvisítál, mint a bíbic:<br>
<span class=s4>„Nem leszek itt tovább kíbic!”</span><br>
Mamád, kis rönonsszal élve,<br>
így ütött egy robbert nyélbe.

<p><small>1933. jan. 12.</small>
</div>
</article>

<article id=epigramma>
<div class=vers>
<h2>Epigramma</h2>

<p>Úgy ugrottál gyorsan a napra közénk, Fiu téged,<br>
mint te a lágy levegőt, kívánt édesanyád.

<p class="ajanlas3 alcim">Attila bácsi

<p><small>1933. jan. 12.</small>
</div>
</article>

<article id=ezen-ujabb-kis-magyarnak>
<div class=vers>
<h2>(Ezen újabb kis magyarnak …)</h2>

<p>Ezen újabb kis magyarnak<br>
el kellene egy kis gyarmat<br>
táján valahol Megyernek,<br>
annak örülne e gyermek.<br>
(Míg te otthon rajzol,<br>
Jolán itten rajzol.)

<p><small>1933. jan. 12.</small>
</div>
</article>

<article id=ma-nevnapja-van>
<div class=vers>
<h2>(Ma névnapja van …)</h2>

<p>Ma névnapja van Etelnek,<br>
kinek csodálatával betelnek<br>
alulirottak, ugy mint Ödön,<br>
ki puha folt lágy téli ködön,<br>
Jolán,<br>
ki a csomagból kajol ám,<br>
Judit,<br>
kinek bejglidből sok jut itt,<br>
Laci,<br>
ki csomagod miatt lesz paci<br>
és Attilácskád,<br>
ki csomagodtól kövér mint egy rác kád!

<p><small>1933. dec. 17.</small>
</div>
</article>

<article id=vasarhelyrol-diszno-jo>
<div class=vers>
<h2>(Vásárhelyről disznó jő …)</h2>

<p>Vásárhelyről disznő jő,<br>
fazekunkban disznó fő,<br>
hurka, kolbász, májas, véres:<br>
illik annak, aki éhes, –<br>
ahogy futnak szagos percek,<br>
ütemükre hurka serceg,<br>
szag folytán eszembe jutsz te<br>
(ez a célzás – ajaj! – hucpe)<br>
szánk zsíros mosolytól fényes,<br>
ahogy rádgondolunk, édes.

<p><small>1933. dec. 17.</small>
</div>
</article>

<article id=braun-evanak>
<div class=vers>
<h2>[Braun Évának]</h2>

<p>Ahogy öreg akác nyujt egy hulló levelet a fiatal hársnak,<br>
úgy adom e könyvet Braun Évának, az ifju költőtársnak.

<p><small>1934. febr. 11.</small>
</div>
</article>

<article id=nor-coc>
<div class=vers>
<h2>[Nor-coc]</h2>

<p>Mit visel urinő és mit hord kokott<br>
fejebubján, ha nem Nor-coc-ot.

<hr>

<p>Sapkám Nor-coc<br>
ilyet hordok

<hr>

<p>Nor-coc sapkám hona Svájc<br>
viseli Svarc, hordja Vájsz

<hr>

<p>Minek annak a fuszekli,<br>
kinek fején Nor-coc dekli

<hr>

<p>Eszemadta kis barnája<br>
Norcoc gyártmány a sapkája

<hr>

<p>Hőbe-hóba, télen-nyáron<br>
Norcoc sapkát hord a párom

<hr>

<p>Akármilyen snorr kokott –<br>
még az is hord Norcocot.

<p><small>1934 [?]</small>
</div>
</article>

<article id=a-boldogsag-nyitott-konyv>
<div class=vers>
<h2>A boldogság nyitott könyv,<br>tessék, olvassák</h2>

<p>Nem, nem igaz, nem, nem igaz,<br>
hogy Ádám volt az első gaz.<br>
<span class=s5>’Sz azért nő alma, hogy szakasszon</span><br>
almát a férfi és az asszony.<br>
A földön annyi a jó dolog,<br>
hát mért ne lennénk boldogok?<br>
Az ember oly szelíd alak!<br>
Ha nem piszkálják, nem harap.

<p>Nem, nem igaz, nem, nem igaz,<br>
hogy nincs elég tyúk, humbug az.<br>
Egy kotlós százra terít szárnyat<br>
és sok, ha egy nap falunk hármat.<br>
S a tyúk ezért ha nem morog,<br>
az ember gyomra mért korog?<br>
Ez oly világos, mint a nap,<br>
csak bele ne kotyogjanak.

<p>Nem, nem igaz, nem, nem igaz,<br>
hogy huncut a kövér kopasz.<br>
Hol híznak, ott baj nem lehet már,<br>
a hájjal emberszeretet jár.<br>
Hát sétálj, igyál, falj sokat,<br>
mit komplikáld a dolgokat?<br>
Az ember oly szelíd alak,<br>
ha cirógatják, nem harap.

<p>A rossz hányja, a rossz veti<br>
az embert, – ez kijárt neki.<br>
Magára zárta a kaput,<br>
csak akkor volt jó, ha aludt.<br>
Mert annyi rossz ösztön sodorja,<br>
nem tud szeretni éhgyomorra,<br>
mert nem sétál, hanem azon van,<br>
hogy a dolgot komplikálja nyomban;<br>
a boldogság jött, – ő meg elszaladt<br>
hja, – buta volt és az maradt.

<p><small>1934 [?]</small>
</div>
</article>

<article id=a-fakon>
<div class=vers>
<h2>(A fákon …)</h2>

<p>A fákon, mint a bokrokon<br>
a bogyó, lóg a sok rokon.

<p><small>1935. jún. 14.</small>
</div>
</article>

<article id=a-royalban-muzsika>
<div class=vers>
<h2>(A Royalban muzsika …)</h2>

<p>A Royalban muzsika<br>
jó kislány a Zsuzsika,<br>
kis gyerek a Péterke,<br>
kell neki sok ételke,

<p>a harmadik az Aba,<br>
az lesz ám a szép baba.<br>
Egyedetek, begyedetek,<br>
sok spenótot beegyetek.


</div>
</article>

<article id=level>
<div class=vers>
<h2>[Levél]</h2>

<p>Nincsen<br>
e világon semmi kincsem.

<p>Rád ám<br>
számít a nagybácsi, Ádám.

<p>Sorsom<br>
ezért hozzád visz a gyorson.

<p>Élve<br>
megérkezek péntek délbe.

<p>Vess el<br>
gondot és várj tyúklevessel.

<p>S felnőtt<br>
ha leszel és látsz egy delnőt

<p>s sorsod<br>
orrod alá ha tör borsot,

<p>add el<br>
e lapot s magad ne hadd el.

</div>
</article>

<article id=az-oktato-mama-oktatasa>
<div class=vers>
<h2>Az oktató mama oktatása</h2>

<p>Drága gyermek,<br>
fényes termek<br>
lágy öléből –<br>
pezsgő léből<br>
iddogálván<br>
és nem állván,<br>
hanem ülvén,<br>
amig hül vén<br>
bor a pulton,<br>
azt kivánom,<br>
hogy se multon,<br>
se diványon<br>
elmerengve<br>
ne időzz,<br>
ez a nyitja<br>
mindeneknek,<br>
ezt tanítja<br>
míg remegnek<br>
szempillái,<br>
a dizőz,<br>
kit te ismersz,<br>
bár nem is mersz<br>
lenni, mint ő,<br>
oly szabad,<br>
hanem mint kit<br>
vének intik,<br>
mindig intő<br>
a szavad.

</div>
</article>

<article id=harom-vandor>
<div class=vers>
<h2>[Három vándor]*</h2>

<h3>1</h3>

<p>Japánban ülünk három fáradt vándor,<br>
Egyik sem búvár, sőt még nem is kántor.<br>
Nem golfozunk és nem is korcsolyázunk,<br>
Etel felé száll zöld ábrándvilágunk.

<h3>2</h3>

<p>Etel felé, ki ásitozva szoptat<br>
s lelkében még ma is pelenkát koptat<br>
s búját tisztába teszi a zord Cháron<br>
bár él ő s anya, gyermeke van három.

<h3>3</h3>

<p>Laci helyett írok befejező verset,<br>
s mivel Laci helyett, nem finomat, nyerset,<br>
bár szeret, hisz hozzád kit-kit fürge csáb ránt –<br>
s ezzel véget is ér a költői ábránd.
<div id=harom-vandor-epilog><div class=vers>
<p>1. Epilog:<br>
Nagyapa volt Áron<br>
Elvitte a Charon<br>
Jött helyette Ádám,<br>
Így gondolunk rád ám!

<p>2. Epilog:<br>
Első lőn Zsuzsanna,<br>
ugy jött mint a manna,<br>
második lőn Péter,<br>
őt küldé az éter,<br>
harmadik lőn Ádám,<br>
tulipán a ládán.

<p><small>1935. aug. 30.</small>
</div></div>
<p class=bev3>* Az első versszakot és az első epilógot nem József Attila írta.

</div>
</article>

<article id=hallom-hogy-az-adam>
<div class=vers>
<h2>(Hallom, hogy az Ádám …)</h2>

<p>Hallom, hogy az Ádám ugy „ül mint a cövek”<br>
ugy van odatéve, mint a nehéz kövek<br>
és szépen növekszik<br>
mert korán lefekszik<br>
s megeszi az undok, jó tápfőzeléket<br>
ezért mindannyian üdvözölünk téged.

<p><small>1936. febr. 25.</small>
</div>
</article>

<article id=azt-olvastam-hogy-perli-a-nepet>
<div class=vers>
<h2>(Azt olvastam, hogy perli a Nepet …)</h2>

<p>Azt olvastam, hogy perli a Nepet<br>
a „D-osztály” ügyes megfigyelője.<br>
Az akit ez a kis hír meglepett,<br>
én nem hiszem, hogy okulna belőle.

<p>Az ilyen hír csak azt lepheti meg,<br>
ki ma is vár, csak vár még a reformra,<br>
ki felül a Nep igéretinek,<br>
s nincs sértett önérzete, amely forrna.

<p>Nem kérdés, szép-e, vagy milyen dolog<br>
besúgó-haddal figyeltetni Bethlent,<br>
lesni Zsilinszkyt, mint aki lopott,<br>
s erkölcsöt venni, megfizethetetlent.

<p>Pénzét, ha jár, megkapja majd a kém,<br>
de megkapja-e az ország, mi járna<br>
azért mit lát a magyar földtekén:<br>
lehull-e már a Nep megfigyelt járma?

<p>A Nep-besúgó suttogva jelent,<br>
hanem e súgás hangosan kiáltja:<br>
az elzálogolt, suttogó jelent<br>
közel jövőben fennhangon kiváltja

<p>az ország, mely ma – mit tehetne? – tűr<br>
s eszmél, hogy tán már akkor lenne boldog<br>
ha téglahordók stílusán belül<br>
nem sülnének ki épületesb dolgok.

<p><small>1936. máj. 28.</small>
</div>
</article>

<article id=mivelhogy-oly-szepen-terit-a>
<div class=vers>
<h2>(Mivelhogy oly szépen terít a …)</h2>

<p>Mivelhogy oly szépen terít a<br>
hű vendégeknek a Margaréta,<br>
és nem talál be semmit nyersen,<br>
fogadja el azért e versemet!

<p><small>1936. okt. 11.</small>
</div>
</article>

<article id=eve-25>
<div class=vers>
<h2>(25 éve …)</h2>

<p>25 éve a papirt szolgálja<br>
minden erővel, bele se rezdül<br>
25 éve eteti papirral<br>
s nő, hízik a kultura rajta keresztül.

<p><small>1936. dec.</small>
</div>
</article>

<article id=eva-vigyazz>
<div class=vers>
<h2>(Éva vigyázz …)</h2>

<p>Éva vigyázz, magadat nagyon el ne takard az eszeddel,<br>
játszd, ami vagy – ne tulozz, meglásd megkeres Ádám.

<p><small>1937 [?]</small>
</div>
</article>

<article id=sportirodalom>
<div class=vers>
<h2>Sportirodalom</h2>

<p>Sportirodalma, Takács, kedvessé tette a sportot<br>
méla szememben, amely csak a sakk kockáin öregbült.<br>
Már evezőt ragadok, gerelyem zug, röppen a diszkosz.<br>
Holnapután kihuzom magamat; – s: milyen egy dali fickó –<br>
így sóhajtnak utánam a lányok, még a Takács is.

<p><small>1937 [?]</small>
</div>
</article>

<article id=kedves-zoltan>
<div class=vers>
<h2>(Kedves Zoltán …)</h2>

<p>Kedves Zoltán,<br>
nem nagyzol tán<br>
a költő,<br>
ha töltő-<br>
tollával íme<br>
verset ír neked,<br>
vagyis éneket,<br>
melynek van ríme

<p><small>1937</small>
</div>
</article>

<article id=toredekes-rogtonzesek-tormeleksorok>
<div class=vers>
<h2>[Töredékes rögtönzések, törmeléksorok]</h2>
<div class=vers>
<p>Elküldtem hozzád Sándor Imrét,<br>
mert rügyet látott már a fán,<br>
bár bimbók hírét érdemelnéd
</div>
<hr id=az-oroszlan-megtorli-orrat>
<div class=vers>
<p>Az oroszlán megtörli orrát aztán becsönget<br>
Madáralakú hangjaid itt ülnek a szekrényemen
<hr id=s-o-te-szerencsetlen>
<p>S ó te szerencsétlen, ki viszályba taszítod az osztályt!
</div>
<hr id=ki-lapengedelyt-nekem-nem-adott>
<div class=vers>
<p>Ki lapengedélyt nekem nem adott,<br>
ki rendőrrel jegyeztetett föl rólam<br>
utókorban hizelgő adatot.
<hr id=szerettek-ignotus-pali>
<p>Szerették: Ignotus Pali<br>
és Galamb Ödön, a tanár;<br>
egy ízben báró Hatvany<br>
és talán Komlós Aladár.
<hr id=a-harisnyaja-egy-lucsok>
<p>A harisnyája egy lucsok,<br>
hanem ő csak fecseg, locsog.<br>
Béka ha ily sokat brekegne,<br>
egész biztosan berekedne.
<hr id=leontin>
<h3>[LEONTIN]</h3>

<p><span class=s4>„Kalapok, tompok, szallagok”</span><br>
im ilyen kedves dallamot<br>
szabad az uccán hallanod,<br>
ha velem vagy, Leontin.

<hr id=am-fenn-a-magas-eszakon>
<p>… ám fenn a magas északon,<br>
hol győz a hideg ész-okon,<br>
peng a hideg s acetilén-<br>
lámpa helyett a ceti lény<br>
zsírja világít …
</div>
<hr id=szegeny-keszi>
<div class=vers>
<p>Szegény Keszi,<br>
méreg eszi:<br>
konyak alját<br>
benyakalják.
</div>
<hr id=ugy-eltunt>
<div class=vers>
<p>ugy eltünt, mint a bolha
<hr id=jo-ara-van>
<p>Jó ára van a szép magyar ökörnek.
<hr id=hol-a-miniszterelnok>
<p>Hol a miniszterelnök, aki nemrég
<hr id=feherruhaban-atszalad>

<p>Fehérruhában átszalad<br>
verőfényben a fák alatt<br>
Azt hittem, főve megsülök,<br>
drága sör mellett hüsülök<br>
egy csipkés, lukas<br>
ponyvás lugas<br>
mélyén.<br>
De lelkem kinn lóg az egen,<br>
vonja a tiszta fénymező,<br>
így most is itt csüng melegen<br>
egy telten verejtékező<br>
rendőr komoly személyén
<hr>
<p>Én óvakodva szürcsölöm<br>
drága, de jégen hült söröm<br>
egy kis csipkés, lukas<br>
ponyvás lugas<br>
hüs mélyén<br>
s fényt iszik lelkem az egen,<br>
kinn csapong, ott csüng melegen<br>
egy izzadt úr személyén.

<p>Melegben ekkora hasat,<br>
amely már majdnem meghasad!
<hr id=mar-arra-gondolok-nem-egyszer>
<p>Már arra gondolok nem egyszer<br>
fülem ha cseng, fejem ha zúg,<br>
hogy talán semmi nem hazug<br>
s kiket a Duna sodra vet fel,<br>
vagy kopaszodnak becsülettel<br>
a paliknak van igazuk.

<p>A hekusok kifognak rajtam,<br>
már kapkodom és hadarok.<br>
Amig az orrom csavarog,<br>
a zöldfülüek fürge rajban<br>
mindent elemelnek s ha baj van,<br>
becsapnak már a haverok.
<hr id=szolganak-allitod-magad>
<p>Szolgának állitod magad,<br>
akárha urad volna.<br>
Csak hazudd, hogy nem vagy szabad.<br>
Én nem hiszem el egy szavad,<br>
te szolga!

<p>Rád les az ifjak hadsora<br>
te szolga!<br>
Egyke karikás ostora<br>
nem is vagy olyan ostoba
<hr id=szoljon-e-koltemeny-arrol>
<p>Szóljon e költemény arról, aki ápol<br>
s nem feledkezik meg soha önmagáról
<hr>
<h3 id=bertalan>Bertalan</h3>

<p>Bertalan barátom, borodat
</div>
</div>
</article>


</div>
<script src=jquery-2.0.3.min.js></script>

<script src=jquery.search.js></script>
<script>
$('details').details();
$('html').addClass($.fn.details.support ? 'details' : 'no-details');
</script>